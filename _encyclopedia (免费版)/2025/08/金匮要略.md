---
ID: 4464
post_title: 金匮要略
post_name: '%e9%87%91%e5%8c%ae%e8%a6%81%e7%95%a5'
author: Editor
post_date: 2025-08-31 05:58:37
layout: encyclopedia
link: 'http://kege.org.cn/encyclopedia/%e9%87%91%e5%8c%ae%e8%a6%81%e7%95%a5'
published: true
tags: [ ]
categories: [ ]
---
仲景著《伤寒杂病论》十六卷，以明伤寒初起及伤寒杂出之病。后人宝藏之，改题曰《金匮玉函方》。是以《外台》引之，概称张仲景《伤寒论》，（于原书摘称二字者，犹《肘后备急》单称《肘后》，亦引证家之一例），《证类本草》引之，概称《金匮玉函方》，一从其初，一从其后也。当时以十六卷文繁而有删本二∶其一，就原书逐篇删存要略，并为三卷，题曰《金匮玉函要略方》，后为仁宗时王洙所得；其一，就原书删杂病以下等卷，存脉法、六经及治法、诸可不可等十卷，题曰《伤寒论》，而削“杂病”二字，即今本《伤寒论》也。此书行而删余之卷亡，十六卷原书不可得见矣。故林序云∶张仲景为《伤寒论》合十六卷，今世但传《伤寒论》十卷，《杂病》未见其书也。林氏又以《伤寒论》十卷，校《金匮玉函要略方》，知其上卷伤寒文多节略，至中、下卷杂病及疗妇人方，无本可校，虽有节略，不能的知。（以《脉经》卷七、八、九校之，知其是节略）。断去上卷，分中、下二卷为三卷，改题曰《金匮方论》，即今本《金匮要略》也。自是以来，不可复合矣。吁！唐宋人于仲景书任意分并，其不绝仅如线耳。近又移节其文，以就己意，考古者宜何如珍惜也！熊注：吴迁本金匮要优于邓珍本。

<em><span style="color: #999999;">参考文献</span></em>

<em><span style="color: #999999;">莫枚士著《研经言》（p.114），上海浦江教育出版社，2011年11月第1版</span></em>