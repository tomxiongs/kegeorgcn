---
ID: 3606
post_title: 草兹
post_name: '%e8%8d%89%e5%85%b9'
author: Editor
post_date: 2021-10-01 10:54:54
layout: encyclopedia
link: 'http://kege.org.cn/encyclopedia/%e8%8d%89%e5%85%b9'
published: true
tags: [ ]
categories: [ ]
---
<blockquote><em>故色见青如草兹者死，黄如枳实者死，黑如炲者死，赤如衃血者死，白如枯骨者死，此五色之见死也。《素问·五脏生成篇第十》</em></blockquote>
（1）草兹：王冰注：兹，滋也。言如草初生之青色也。《说文》：兹，草木多益也。《尔雅·释器》：蓐谓之兹（《说文》：蓐，陈草复生也）。

（2）于鬯按：草兹之“兹”，言荐也；草兹者，草荐也；草荐者，草席也。荐、兹一声之转，论变声假借之例，本无不可通。《说文·草部》云：“兹，艸木多益”；“荐，荐席也。”是荐为正字，兹为借字。然鬯窃又有一说焉。兹从艸，絲省声，盖声当兼义，以絲编艸，是草席之义也。恐兹字本义正是草席，而草木攀益乃是转义，故古人多谓席为兹。《周礼·圉师职》：“春除蓐”。郑注云：“蓐，马兹也。”《尔雅·释器》云：“蓐谓之兹。”郭注云：“兹者，蓐席也。”《史记·周纪》云：“卫康叔封布兹”，裴《集解》引徐广曰：“兹者，藉席之名。”《荀子·正论》篇杨注云：“或曰，龙兹即今之龙须席。”凡此，实皆用本字也。盖兹与荐二字同义，或并同字。自为荐字专席义，而兹乃以转义为本义，遂莫解从絲省之说，则但谓之声矣。草既成席，青色必干槁，故色如之者死。草兹之即草席，《素问》家固有知者，特未发明兹字之说耳。至王注谓如草初生之青色，其说最谬。果如其说，是生色，非死色矣。

<span style="color: #808080;"><em>参考文献</em></span>

<span style="color: #808080;"><em>（1）钱超尘主编《清儒&lt;黄帝内经&gt;训诂校勘文集》（p.168），北京科学技术出版社，2017年1月第1版</em></span>

<span style="color: #808080;"><em>（2）钱超尘主编《清儒&lt;黄帝内经&gt;训诂校勘文集》之于鬯著《香草续校书 ·内经素问》（p.294），北京科学技术出版社，2017年1月第1版</em></span>