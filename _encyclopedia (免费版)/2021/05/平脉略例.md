---
ID: 3028
post_title: 平脉略例
post_name: '%e5%b9%b3%e8%84%89%e7%95%a5%e4%be%8b'
author: Editor
post_date: 2021-05-28 17:44:31
layout: encyclopedia
link: 'http://kege.org.cn/encyclopedia/%e5%b9%b3%e8%84%89%e7%95%a5%e4%be%8b'
published: true
tags: [ ]
categories: [ ]
---
<div><strong>《平脉略例》甲本</strong></div>
<div></div>
<div>
<div><strong>提要</strong></div>
<div></div>
<div><span style="color: #808080;"><em>《平脉略例》一卷,古医籍及簿录均未收其目撰人姓名不详。此书原抄写卷子(S5614)系书叶写录,共15个半叶,卷子存首缺尾,存195行文字。前后连续抄录四书,即《张仲景五脏论》乙本、《平脉略例》《五脏脉候阴阳相乘法》甲本及《占五脏声色源候》。此书即其中第2种。相当于第83~第164行。今据其卷首所题书名称为《平脉略例》甲本。根据前面《张仲景五脏论》乙本的解题,其抄录年代为唐代早期。</em></span></div>
<div></div>
<div><span style="color: #808080;"><em>此书原文多散见于王叔和《脉经》卷一、卷二部分文字与《玄感脉经》相同。又,“治”字未避唐高宗讳,其抄写当在唐代以前。</em></span></div>
<div></div>
<div><span style="color: #808080;"><em>书中内容主论诊脉方法及定位、寸关尺三部左右手24种气脉及19种脉象的主病。</em></span></div>
</div>
<div></div>
<div>

<strong>正文</strong>

凡诊脉之法，初下指，令切骨徐徐。学者下指，三大豆之重也。三部和同，虽病困不死也。三部者，寸、关、尺也。寸主上焦，从头及皮毛竟手。关主中焦，腹及腰。尺主下焦，从小腹至足。

<span style="color: #808080;"><em>脉有三部九候，各何主之？然：三部者，寸关<a class="encyclopedia tooltipstered" style="color: #808080;" href="http://kege.org.cn/encyclopedia/%e5%b0%ba" target="_self" rel="noopener">尺</a>也。九候者，浮中沉也。上部法天，主胸以上至头之有疾也。中部法人，主膈以下至脐之有疾也。下部法地，主脐以下至足之有疾也。审而刺之者也。《难经·十八难》</em></span>

初治脉法，如三菽之重，与皮毛相得者，肺脉也；如六菽之重，与肌肉相得者，心脉也；如九菽之重，与筋平者，脾脉也；如十二菽之重，在筋下者，肝脉也；按之至骨，举指来疾者，肾脉也[efn_note]按语：以上原文除肺、肾脉与《脉经》相同外,心、脾、肝均有不同处。《脉经·持脉轻重法》作:“如六菽之重,与血脉相得者,心部也;如九菽之重,与肌肉相得者,脾部也;如十二菽之重,与筋平者,肝部也。”[/efn_note]。

大[efn_note]大：《玄感脉经》作“夫”。[/efn_note]较捻脉，手指轻重令重十铢。又云：使如累十二豆重。当与意量之也。

夫三部者，寸为上部，近掌也；关为中部也；尺为下部也。三部辄相去一寸，共成三寸也。寸口位八分，关上位三分，尺中位八分，为共成一寸九分也[efn_note]据《难经集注·二难》唐杨玄操注:“《皇甫士安脉诀》以掌后三指为三部,一指之下为六分,三部凡一寸八分。《华佗脉诀》云:‘寸尺位各八分,关位三分,合一寸九分。’《王叔和脉诀》云:‘三部之位辄相去一寸,合为三寸。’”据此,本条所论寸口三部长度共有二说。其一是:由寸至尺,每部各占一寸,共距三寸。此说同《王叔和脉诀》。其二是:由寸至尺,其中寸、尺各占八分,关上位三分,共距一寸九分。此说同《华佗脉诀》。<span style="color: #808080;"><em>参考文献马继兴著《中国出土古医书考释与研究》中卷（p.92），上海科学技术出版社，2015年1月第1版</em></span>[/efn_note]。

凡诊脉之法，常以平旦者何也?阴气未动，阳气未散，饮食未进，经脉未盛，络脉调匀，血气未乱，故乃可诊。平旦者，阴阳俱在于寸口，阴阳未分，其气大定，是故脉必审而知其调和也。

<em><span style="color: #808080;">黄帝问曰：诊法何如？岐伯对曰：诊法常以平旦，阴气未动，阳气未散，饮食未进，经脉未盛，络脉调匀，气血未乱，故乃可诊有过之脉。《素问·脉要精微论篇第十七》</span></em>

人一呼，脉再动，气行三寸；一吸，脉亦再动，气行三寸。呼吸定息，并有五动，气行六寸，是其常。平人一日一夜一万三千五百息。脉并有行五十周于身，漏下百刻。荣卫之气，行阳二十五度，行阴亦二十五度。周而复始会于手太阴者，寸口是也。寸口者，五脏六腑血气之所终，故定死生决于寸口。

凡诊脉法，肝、心出左，脾、肺出右，肾与命门俱出尺部。腑为阳。心部在左手为寸口也，<em>以小肠合为腑，合于上焦也</em>[efn_note]原文“以小肠合为腑，合于上焦也”，为小体字，在kege.org.cn上表示成斜体字。下同。[/efn_note]。肝部在左手关上也，<em>以胆合为腑，合于中焦</em>。肾部在左手尺中是，<em>以膀胱合为腑，合于下焦，在胞门</em>。肺部在右手寸口是也，<em>以大肠合为腑，于上焦，在呼吸之腑</em>。脾部在右手关上是也，<em>以胃合为腑，合于中焦</em>。脾胃之间，名曰章门。肾部在右手尺中是，<em>以膀胱合为腑，合于下焦，在子户</em>[efn_note]本段原文系节自《脉经·两手六脉所主五脏六腑阴阳逆顺》。其中“肝心出左····肾与命门俱出尺部”系《脉经》引自《脉法赞》。[/efn_note]。

五脏者，肝、心、肾、脾、肺是也。六腑者，小肠、大肠、胆、胃、膀胱、三焦是也。六腑者，阳也。五脏者，阴也。

阳病易治，阴病难治。

阳病欲得见人，阴病不欲得见人。阳病见阴脉者死，阴病见阳脉者愈。脉大、浮、数、动、滑为阳，脉沉、涩、微、弦为阴也。

欲知病所在，其脉沉为里，浮为在表，迟则在脏，数则在腑。关前为阳，关后为阴。阳数则吐，阴数则下。阳弦则头痛，阴弦则肠疼。

右手寸口脉浮阳绝者，无大肠脉也。苦少气，心下有水，秋节病咳嗽。

寸口脉阳实者，大肠实也。苦肠内切痛而针刺无休息。

寸口脉沉阴绝者，无肺脉也。苦短气咳逆，喉中塞，噫逆。

寸口脉阴实者，肺实也。苦少气，胸痛满膨膨，与肩相引痛。

关中脉浮阳绝者，无胃脉也。苦吞酸头痛，胃中有寒。

关中脉阳实者，胃实也。苦肠中伏伏，不思食，或食不消。

关中脉沉阴绝者，无脾脉也。苦短气下利，小肠满，四肢不举，呕吐。

关中脉阴实者，脾实也。苦肠中坚，大便难。

尺中脉浮阳绝者，无子户脉也。苦足逆寒，绝产，带下，无子，阴中寒。

尺中脉阳实者，膀胱实也。苦小肠引腰痛。

尺中脉沉阴绝者，无肾脉也。足逆冷，上抢胸满痛也。梦入水见鬼神，善厌鬼寐黑色神来掩人上。

尺中脉阴实者，肾实也。腰背痛，骨肉寒色色然。

左手尺中脉阴沉绝者，无肾脉也。足下热，髀里急，精气竭少，力倦所致脾。

尺中脉阴实者，肾实也。苦恍惚善忘，目视盲盲，耳聋日日鸣。

尺中脉浮阳绝者，无膀胱脉也。苦逆冷，妇人月下，小便遗，男子少精，尿后余沥。

尺中脉阳实者，膀胱实也。苦逆冷，胁下有邪气，相引争痛。

关中脉沉绝者，无肝脉也。苦癃遗尿难，胁下有邪气，善吐。

关中脉阴实者，肝实也。苦腹内动，恐善转筋痹。

关中脉浮阳绝者，无胆脉也。苦眉头痛，善畏如觅鬼神惊，少力。

关中脉阳实者，胆脉实，心中愤愤不安，身体习习。

寸口脉阴实者，心脉实，心中堂堂，时时呕吐，口烂。

寸口脉阴沉绝者，无心脉也。苦心下毒起，忧患。

寸口脉浮阳绝者，无小肠脉也。苦挟脐痛，肠中疝瘕，王月即上抢心。

寸口脉阳实者，小肠实也，苦心下急痛，心腹有热，小便难赤黄。

凡寸口脉浮，中风发热，头痛。关脉浮，腹满不欲食，是虚满。尺脉浮，小便难。

上浮脉按之不足，举之有余。又如按葱叶状，名曰浮。

寸口脉芤，吐血；微芤，衄血。关脉芤，胃中虚；微芤，吐血。尺脉芤，下血；微芤，小便血。

上芤脉，按之无，举之如按葱叶，两旁有中央空，名曰芤。

寸口脉沉，胸中痛引胁，胸中有水气。关脉沉，心下满痛，苦吞醋。尺脉沉，腰背痛。

上沉脉，按之有，举之无，往来于筋中。云：重按乃得，名曰沉。

寸口脉伏，胸中有气逆，胃气上冲胸中。关脉伏，胃中有水气，泄溏。尺脉浮，水谷不化。

上伏脉，按之乃得，举之不足。一云：极重按之至骨乃得，名曰伏。

寸口脉弦，胸中急，心下愊愊，满痛。关脉弦，胃中有冷，上下急，胃气虚。尺脉弦，小腹急痛。

上弦脉，按之而琴瑟，三关通度，梗梗正直而轻浮，名曰弦。

寸口脉紧，苦头痛，是伤寒。关脉紧，心苦满急痛者，是为实。尺脉紧，脐下痛。

上紧脉，按之而切绳状，轻手得之，重手不得，名曰紧。

寸口脉滑，气实，胸中逆满。关脉滑，胃中有寒。滑为实，故气满不欲食。尺脉滑，血气实，经后不通。

上滑脉，往来前却流利，按之无，举之如动珠子。危不安，指下似浮而有负滑。

寸口脉数，即为吐，以有热在胃管熏胸中。关脉数，胃中有客热。尺脉数，恶寒，小便赤。

上数脉，按之来疾，一息六、七至，名曰数。

<span style="color: #808080;"><em>一息六、七至：一息六至阴持灭，灭谓诸经络中血枯竭也。一息七至曰命尽，尽谓出入息杀也。《亡名氏脉经》</em></span>

寸口脉濡，阳气弱，自汗出。关脉濡，苦重下疾。尺脉濡，恶寒，呕，发热，小便难。

上濡脉，按之无，举之有余，或如皋衣带中手，以肌空相得而软，名曰濡。

寸口脉弱，阳气虚，自汗出。关脉弱，胃气虚，胃中有客热。尺脉弱，无血少气，恶寒。

上弱脉，按之轻手乃得，重手不得，而按水末，名曰弱。

寸口脉微，苦胸中恶寒。关脉微，胃中有冷，心下拘急痛。尺脉微，厥冷，心腹拘急痛。

上微脉，按之浮薄而细，在皮毛中，而鸟毛在水上不动，轻手乃得，名曰微。

寸口脉涩，无阳，胃气少。关脉涩，无血，逆冷，为涩，大虚。尺脉涩，上逆冷，小便赤黄。

上涩脉，按之而鸿毛，举之细而迟，往来难且散，或一止。浮而短，名曰涩。

寸口脉迟，上焦有寒。关脉迟，中焦有寒。尺脉迟，下焦有寒。

上迟脉，按之尽牢，举之无有，呼吸三至，去来极迟，名曰迟。

寸口脉缓，皮肤不仁，风气入肌肉。关脉缓，胃中有气，不欲食，脾气不足。尺脉缓，虚冷，小便难，有余沥。

上缓脉，按之无，举之尽牢，去来亦迟。小快于迟脉，名曰缓。

寸口脉虚，则恶寒。关脉虚，即腹胀。尺脉虚，大便血，小便不禁。

上脉虚，迟大而软，按之大，隐指豁豁然空也，名曰虚。

寸口脉洪，胸胁下满。关脉洪，胃中满。尺脉洪，少腹满，引阴痛。

上洪脉，按之盛大满指下，而热拘曲，名曰洪。

寸口脉实则生热。关脉实则胃中痛。尺脉实，小腹牢痛，小便不禁。

上实脉，大而长，微强，按之隐指愊愊然小。一曰：沉浮皆得，名曰实。

寸口脉牢。关脉牢，脾胃气塞，盛热，即腹满响响。尺脉牢，腹满，阴中急。

上牢脉，按之实大，如长微弦，又以沉伏，名曰牢。

寸口脉细，吐返。关脉细，胀满。尺脉细，小便不利。

上细脉，按之大于小迟，恒有细耳，名曰细。

</div>
<span style="color: #808080;"><em>参考文献</em></span>

<span style="color: #808080;"><em>马继兴著《中国出土古医书考释与研究》中卷（p.105），上海科学技术出版社，2015年1月第1版</em></span>