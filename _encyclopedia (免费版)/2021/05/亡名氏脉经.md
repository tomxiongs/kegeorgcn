---
ID: 3035
post_title: 亡名氏脉经
post_name: '%e4%ba%a1%e5%90%8d%e6%b0%8f%e8%84%89%e7%bb%8f'
author: Editor
post_date: 2021-05-30 14:08:24
layout: encyclopedia
link: 'http://kege.org.cn/encyclopedia/%e4%ba%a1%e5%90%8d%e6%b0%8f%e8%84%89%e7%bb%8f'
published: true
tags: [ ]
categories: [ ]
---
<strong>《亡名氏脉经》（第一种）</strong>

<strong>提要</strong>

<span style="color: #808080;"><em>《亡名氏脉经》（第一种）,古医籍及簿录均未收其目,撰人姓名不详。原卷子(P.3287)共存149行文字,前后连续抄录五书,依次是:《三部九候论》、《伤寒论乙本</em></span><em style="color: #808080;">》</em><em style="color: #808080;">、《亡名氏脉经》（第一种）、《伤寒论丙本</em><em style="color: #808080;">》</em><em style="color: #808080;">及《亡名氏脉经</em><em style="color: #808080;">》（</em><em style="color: #808080;">第二种），此书即其中第3种,相当于第51~第60行文字。以其主论脉法,故今称为《亡名氏脉经</em><em style="color: #808080;">》（</em><em style="color: #808080;">第一种）。</em>

<span style="color: #808080;"><em>此书中有引《脉诀》之文,估计其撰年约在六朝时期。而其抄写年代据前面《三部九候论》的解题,应在唐高宗时期。</em></span>

<span style="color: #808080;"><em>此书内容主论诊脉,以患者气息多少作为决定死生依据的方法。</em></span>

黄帝问曰：凡诊脉之法，常以平旦。师以已息用候病人之气脉也。脉竞，还取病者气息投数，然后以决生死者何?

岐伯曰：所以常用平旦者，以病人阴阳气静，血脉常行，脏腑调匀，饮食未进，声色未乱，是故吉凶见矣。

又问脉五十投一止者吉，不满五十投一止者凶，何也?答曰：五十投一止者平脉也，不满五十投而止，又过其常数者死脉也。

故脉一息二至名曰平脉。一息三至府离经，以荣卫气乱也。一息四至脏夺精。精者，谓脏中神也，以神逸不守本脏也。一息五至阳绝纪。纪谓诸经脉中气断不行也。一息六至阴持灭，灭谓诸经络中血枯竭也。一息七至曰命尽，尽谓出入息杀也。一息八至曰无魂。一息九至曰无魂。一息十至必死矣。

<strong>《亡名氏脉经》第二种</strong>

<span style="color: #808080;"><em>《亡名氏脉经》（第二种）,古医籍及簿录均未收其目,撰人姓名不详。原卷子(P.3287)共存149行文字,前后连续抄录五书。依次是:《三部九候论》、《伤寒论》乙本、《亡名氏脉经》（第一种）、《伤寒论》丙本及《亡名氏脉经》（第二种），此书即其中第5种,相当于第67~第149行文字。以其主论脉法,故今称为《亡名氏脉经》（第二种）。</em></span>

<span style="color: #808080;"><em>其撰年虽不能确定,但大约与《亡名氏脉经》（第一种）时代接近,即六朝时期。其抄写年代据前面《三部九候论》的提要,应在唐高宗时期。</em></span>

<span style="color: #808080;"><em>此书开始即为“又问”二字,可知其上必有缺文。现存内容首论10种相类之脉,次论四季平脉与病脉,寸口脉取法,再次分论19种脉象的特征,在寸、关、尺部的主病以及用汤药、针灸治疗之法。惟此卷子只存“一、浮脉”的全文和“二洪脉”的大部分文字,至于其他各脉则均已缺脱。</em></span>

又问：凡脉浮洪相类，滑数相类，沉伏相类，迟缓相类，微涩相类<span style="color: #808080;">（一云：软与迟相类，细与微相类）</span>，牢实相类，弦紧相类，软弱相类，芤虚相类。此相类之脉吾常疑之，况非良工，何以别也?答曰：相类之脉以邪毒气乱于正气者，此皆是贼脉。凡有一十九种。别有四种，与正脉本别，得此者死。今并其脉状及以客病，针、药、灸、熨，具条于下。其四时正脉者，分别疏状。

正月、二月、三月春风王，肝气当位，其脉弦细如长，名曰平脉。微弦长者胆之平脉。反此者是病脉也。

四月、五月、六月夏火王，心气当位，其脉洪大如散，名曰平脉。微洪散者小肠之平脉。反此者是病脉。土无正位，寄王四季<span style="color: #808080;">（三月得十八日，六月十八日，九月十八日，十二月十八日）</span>，脾气当位，其脉大阿阿然如缓，名曰平脉。微阿阿缓者胃之平脉。反此是病脉也。

七月、八月、九月秋金王，肺气当位，其脉浮涩如短，名曰平脉。微浮短者大肠之平脉。反此者是病脉也。

十月、十一月、十二月冬水王，肾气当位，其脉沉软如滑，名日平脉。微沉滑者膀胱之平脉。

右肾及手心主合三焦，三焦气有名无形，在手名少阳，在足名巨阳。并伏行不见。

寸、关、尺，如终一寸九分也。

三分属太渊，以渊中有鱼，故以三分上贯鱼际，入于鱼口也。从太渊上至手少商井有五寸，故渊井之中养五寸之鱼，故名鱼际。

三分属经渠，何故名经渠?以能通水，故名寸口，故流注太渊，故名经渠。何故名寸口?以渠上去太渊一寸，接于鱼口，故名寸口。

三分属关，何故名关?关者，阴阳之畔界也。鉴如阴阳上下出入，即以关前为阳，关后为阴，故名关也。

一寸属尺，何故名尺?以寸气下入泽中，泽能出水，留注太渊，以济于鱼。故上从鱼际，下至于泽，相去一尺，故名尺泽。何故名尺?以分能成寸，以寸能成尺，故名尺也。是故寸、关、尺始终共有一寸九分界也。

经言，二十八脉相随上下，一脉亦来，知病所在。故阳脉六息、七息、十五投。阴六息，七息，十三投也。何故得知名阴阳也。以阳数七、阴数六得知也。是故阳行疾，得寸内九分。阴行迟，得尺内一寸也。何故得知知病所在？上九候中云：一候后者，名之为病。二候后者，名之为困。三候后者，名之为厄。以此知也。

又问：《脉诀》中云：“一脉不来，知病所在。”何故有二言不同?答曰：知卒病者名曰亦来，即下十九种脉是也。久病者，名脉不来也。何故言尔？彼《诀》中云：三部脉俱不至者，何也?答云：以冷气结于胸中，故令脉不通也，故知此法决久病也。

寸为上部，主胸以上至头之病。关为中部，主胸以下至脐之病。尺为下部，主脐以下至足之病。但男子、女人盛衰不等。老小虚实，方治亦异。工临病者，量宜用之，不得一概。

脉按之无，举有余，又如按葱叶状，名曰浮，为阳也。

寸脉浮，中风发热、头痛，宜服桂枝汤、葛根汤、摩风膏，复令微似汗出。针风府、天柱，灸大杼。

风府在项后两筋间，入发际一寸；天柱在项后大筋外，近发际宛宛中；大杼在背第一椎下，两旁各一寸半是。

桂枝汤方。主热盛。

桂心<span style="color: #808080;">三两，去皮称</span>，白芍药<span style="color: #808080;">三两，生布拭去土</span>，生姜<span style="color: #808080;">五两，去皮，长切</span>，甘草<span style="color: #808080;">二两，忌芜荑，去生X</span>，大枣<span style="color: #808080;">肥者二十枚，完用</span>。

五物以水七升，煮取三升，去滓分三服。若一服得微似汗者，余不须服。服汤三服俱尽，如一食倾不似汗者，吸歠热白粥一碗，动令微汗，汗竟，满七日。禁生冷、一切杂食。

葛根汤方。主寒热。

生葛根<span style="color: #808080;">三两，去皮</span>，黄芩<span style="color: #808080;">二两，生布拭去土</span>，白芍药<span style="color: #808080;">二两</span>，桂心<span style="color: #808080;">一两</span>，麻黄<span style="color: #808080;">二两，去节，绵裹</span>，生姜<span style="color: #808080;">五两，去皮切</span>，甘草<span style="color: #808080;">一两半</span>，萎蕤<span style="color: #808080;">一两半，生布拭去土</span>，大青<span style="color: #808080;">一两，灸香</span>，大枣<span style="color: #808080;">肥者二十枚，完用</span>。

十物切，以水一斗，先煮麻黄，去上白沫令尽，内诸药煮取三升，分三服，服别暖进，复取微似汗。将息法如桂枝汤。有麻黄者不须服热粥。

摩风膏方。主一切风。

丹参<span style="color: #808080;">一斤，折之内白者好，拭去土</span>，蜀椒<span style="color: #808080;">三升，去合口及内黑子，生用</span>，川芎<span style="color: #808080;">二两，去皮</span>，蜀大黄<span style="color: #808080;">二两，去皮</span>，八角蜀附子<span style="color: #808080;">大者三十枚，去皮生用</span>，巴豆<span style="color: #808080;">三十枚，去皮心，生用</span>，白芷<span style="color: #808080;">二两，去皮称</span>。

七物切，以三年酢于铜器中浸一宿，以成消猪膏四升，用苇薪煎三上三下，去滓，置新瓦瓮子中，好盖头，勿令尘炲入。少少取，向火炙痛处摩之。日三度，疾愈，止摩。禁如初法。

关脉浮，不欲食，是虚满，宜服前胡十一味汤、平胃丸。针胃管补之，一名太仓，在当脐上二寸是。

前胡汤方。主气胀急。

前胡<span style="color: #808080;">一两，去蒂</span>，生姜<span style="color: #808080;">二两，去皮，长切</span>，茯苓<span style="color: #808080;">二两，去皮秤</span>，甘草<span style="color: #808080;">一两，去皮生用</span>，人参<span style="color: #808080;">一两，生布拭去土</span>，当归<span style="color: #808080;">一两，生布拭</span>，黄芩<span style="color: #808080;">一两，生布拭去土</span>，白芍药<span style="color: #808080;">一两</span>，食茱萸<span style="color: #808080;">五合，去内黑子</span>，半夏<span style="color: #808080;">一两，汤洗，完用</span>，大枣<span style="color: #808080;">肥者二十枚，擘破</span>

十一物以水八升，煮取三升，分为三服，将息如桂枝方。禁羊肉、饴糖。

平胃丸方。主心悬饥，不用食。

蜀大黄<span style="color: #808080;">十分，去皮</span>，当归<span style="color: #808080;">五分，马尾者，生布拭</span>，䗪虫<span style="color: #808080;">五分，去足，熬香用</span>，防风<span style="color: #808080;">五分，生布拭去土</span>，蜀附子八角者<span style="color: #808080;">三分，清酒渍半日，炮坼，去皮及心称之</span>，干姜<span style="color: #808080;">五分</span>，人参<span style="color: #808080;">五分，拭去土</span>，藁本<span style="color: #808080;">五分，去皮称</span>，玄参<span style="color: #808080;">五分，去土</span>，苦参<span style="color: #808080;">五分，去皮</span>，桔梗<span style="color: #808080;">五分，去土</span>

十一物下筛，白蜜和。未食前，暖羹清酒服，如梧子五丸。日二服，少少加。以下气微微溏为限。每服竟，急行六十步。得食粳米、粟米饭。羊肉、獐肉、苜蓿、蓝菜、笋菜、豆酱、兔肉酱、椒、姜，自外并禁。药后尽满十五日外，任人渐杂食，少近房。若有半夏、菖蒲者，不得食羊肉、饴糖。

尺脉浮，小便难，宜服瞿麦汤、滑石散。针横骨、关元泻之。横骨当脐直下，胞两旁是。关元脐直下三寸。

瞿麦汤方。主小便血色、涩痛。

瞿麦<span style="color: #808080;">一两,切</span>，石苇<span style="color: #808080;">二两,去黄毛令尽,切</span>，滑石<span style="color: #808080;">二两,碎之,绵裹</span>，石膏<span style="color: #808080;">二两, 白色纹理者碎之,吹去末,绵裹</span>。

四物以水五升,煮取二升,分四服,将息如初。

滑石散方。主小便竟,余更来。

滑石<span style="color: #808080;">一两</span>，冬葵子<span style="color: #808080;">一两,捼去上皮</span>，钟乳<span style="color: #808080;">一两,别研</span>，王不留行子<span style="color: #808080;">半两</span>，通草<span style="color: #808080;">一两,去皮细细切,先别捣熟,内诸药</span>，石韦<span style="color: #808080;">一两,去黄毛</span>，桂心<span style="color: #808080;">半两</span>

七物捣筛为散末，食前暖羹清酒和，方寸匕。一匕服，日二服。少少加，至二匕，将息如初。

脉按之浮大，指下满，无力者，名曰洪，阳也。

寸脉洪，胸胁满，宜服生姜汤，方如下。寸迟中，亦可服紫汤而下之方。如关滑中，针上管、期门、章门。<span style="color: #808080;">期门在乳下，而针二肋间，上管在脐上三寸。章门在两胁下小肋头，伸下足，屈上足取之</span>。

关脉洪，胃中满，宜服平胃丸。亦可微下之，针胃管泻之。方如关浮中。

尺满洪，少腹满，引阴痛，宜服瞿麦芍药汤利小便。瞿麦方X。

尺如X汤方。主小便竞，恶寒。

芍药<span style="color: #808080;">四两，拭</span>，甘草<span style="color: #808080;">二两，去皮生用</span>，当归<span style="color: #808080;">三两X</span>，生姜<span style="color: #808080;">五两，去皮，长切</span>，大枣<span style="color: #808080;">三十枚</span>，饴<span style="color: #808080;">八两</span>

七物水丸，X煎五、六沸，分为五服，日三夜二。

三X如有力名日滑。又云按之数，如似X如贯珠子也。朗朗者，平人五X有逆气，宜服前X。

<span style="color: #808080;"><em>参考文献</em></span>

<span style="color: #808080;"><em>马继兴著《中国出土古医书考释与研究》中卷（p.159），上海科学技术出版社，2015年1月第1版</em></span>