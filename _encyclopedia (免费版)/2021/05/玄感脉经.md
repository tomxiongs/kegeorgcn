---
ID: 3039
post_title: 玄感脉经
post_name: '%e7%8e%84%e6%84%9f%e8%84%89%e7%bb%8f'
author: Editor
post_date: 2021-05-31 14:54:52
layout: encyclopedia
link: 'http://kege.org.cn/encyclopedia/%e7%8e%84%e6%84%9f%e8%84%89%e7%bb%8f'
published: true
tags: [ ]
categories: [ ]
---
<strong>提要</strong>
<div><span style="color: #808080;"><em>《玄感脉经》一卷,古医籍及簿录均未收其目。据罗福颐认为:“《旧唐志》有《玄感传尸方》一卷。注:苏游撰。玄感殆苏游之字。此脉经或同一人所撰者耶。”今考《新唐书·艺文志》有“《太一铁胤神丹方》三卷,苏游撰”。《旧唐书·经籍志》又有:“苏游《铁粉论》一卷。”又《医心方》卷十水癖病及卷二十五小儿病均引《玄感方》各二条佚文。北宋《秘书省续编到四库阙书目·道书类》有:“苏游撰《神丹方》一卷,缺。”《宋史·艺文志》医家类也有:“苏游《铁粉论》一卷,《玄感传 尸方》一卷。”又有:“苏巉(原注:一作游)《玄感论》一卷。”据此更可证实玄感与苏游系同一医家之名,同样也即《玄感脉经》之作者。</em></span></div>
<div></div>
<div><span style="color: #808080;"><em>又此书卷子中不避“治”字,故其撰年应在唐初或以前。此书抄写年代据此卷子中有两个“旦”字。前字书作“旦”,系避唐睿宗讳,后字误书作“口一”二字,重抄者不详避唐睿宗之讳而致误。故抄写年代似在五代时期。</em></span></div>
<div></div>
<div><span style="color: #808080;"><em>原卷高27厘米,共存69行文字。首全尾缺中间各别文字有残。今据其卷首所题书名称为《玄感脉经》。</em></span></div>
<div></div>
<div><span style="color: #808080;"><em>此书现存佚文中有两个篇目,即“捻脉指下轻重脉名类形状第二”及“阴阳逆乘伏第三”。至于第1篇则有文缺目,第3篇有目缺文,也即全书只存有第1、第2两篇文字,其余各篇全佚。</em></span></div>
<div></div>
<div><span style="color: #808080;"><em>此书内容第1篇主论诊脉部位,三部九候,七诊,寸口脉诊等;第2篇主论诊脉轻重迟急,呼吸至数,弦、浮、滑、实、革、动、沉、涩、紧、伏、濡、弱、迟、芤、、细、缓、虚、软、促、微、结、代23种病脉,以及屋漏、雀啄、弹石、解索、虾游、鱼翔6种死脉。</em></span></div>
<strong>正文</strong>

三部者，谓寸口为上部，近掌，法天；中为关，法人；尺为下部，法地。三部辄相去寸，共成三寸。

一法：寸口位八分，关上位三分，尺中位八分，为共成一寸九分。

三部之中各有三候，三候之中各有天、地、人，共成九候。三部凡合一寸九分，是一位。

又三部九候者，以候九脏之气。九脏者----形脏四，<span style="color: #808080;">头角、耳目、口齿、胸中也<span style="color: #000000;">[efn_note]原卷子为小字，kege.org.cn用浅色字体表示。下同。[/efn_note]</span></span>；神脏五，<span style="color: #808080;">心肝脾肺肾也</span>。合为九天。

头角、耳目者，人身之天，日月所附著，故上部X。

头角者，精识之主，日月光明，上部之天以候之。

耳目者X。

口齿者，骨之本，能摧腐五谷，周养身体，故上部X。

肺者，人之上盖，阴阳之至主，故中部之天以候之。

心者，X生，故中部之人以候之。

胸中者，三焦之所合，X中X，故中部之地以候之。

肝者，在人隔中X。

脾者，X。

肾者，在下，人精气之本，故下部之地以候之。

X者，察三部之中，有独大、独小、独热、独寒、独疾、独迟、独陷，此七者谓之诊。

夫脉人常脉，寸口者，是手X之，行水者有鱼，手太阴亦有鱼，主于魂魄X是故脉之决死生也。

十二经皆有动脉，而独取寸口以决五脏六腑死生吉凶者何?寸口，脉大会，手太阴之脉动也。人一呼，脉行三寸。一吸亦行三寸。呼吸定息，脉行六寸。人一日一夜一万三千五百息。脉行五十度周于身，漏下百刻。荣卫行阳二十五度，行阴二十五度，行为一周，而复会于手太阴寸口。寸口者，五脏六腑之所终始，故法于寸口也。

诊法常以平旦者何?平旦阴气未动，阳气未散，饮食未进，经脉未盛，脉调匀，气血未乱，故乃可诊。

平旦阴阳俱在于寸口，阴阳未分，其气未行，饮食未进，是以脉必审而知之，其为调也。

寸口，脉之要会。从关至尺，是尺内也，阴之所治。从关至鱼，是寸内也，阳之所治。

寸口、关上二部而为阳之脉，阳脉常浮速。尺中一部常沉而迟。关前为阳，关后为阴。阳数则吐，阴数则下。阳弦头痛，阴弦腹痛。

九候相应，不得相失。一候后则病，二候后则病甚，三候后则危。所谓后者，应不俱。

捻脉指下轻重脉名类形状第二

切脉之法，初下指令切骨徐徐，举指令指下有三大豆之重也。三部和同者，病虽困不死也。

初持脉如三菽之重，皮毛相得，肺脉也。如六菽之重，与肌肉相得者，心脉。如九菽之重，与筋平者，肝脉。如十二菽重者，在下，脾脉也。按之至骨，举指来疾者，肾脉也。

夫较捻脉，手指轻重令十二菽铢，使如十二豆重，当以意筹量之。

凡持脉，当视其人大小、长短及性之迟急，消息之，各欲得称。其人形性，顺之则生，逆之则死。人大而得细脉，此为逆。人小而得大脉，亦为逆。人短脉短，人长则长脉。性急脉则蹫蹂駃，性靖则脉迟。人壮脉欲大，人瘦脉欲小。夫妇人脉常较弱于丈夫。小儿四、五岁脉实自駃，其呼吸之间八至也。

凡脉法，一呼一吸为一息。凡切脉，一呼再至，一吸亦至，定息其间并五至。其脉一体，不大不小是为平脉。

若为一呼三至，一吸亦三至，为如得病。其脉前大后小，则为头痛目眩；前小后大，则为胸满短气。

脉一呼四至，一吸四至，病适欲成。其脉洪大者，则劳X。其脉沉细者，则为腹中痛急。其脉滑者，则露湿冷。

脉人一呼五至者，其人当困。脉沉细者，困在夜。脉浮大者，困在昼。脉不大不小者，虽困可救。脉乍大乍小，难治。

脉一呼六至，一吸六至，为死人脉也。其脉沉细者夜死，浮大者昼死。

一呼一至，一吸一至，名为损。其虽行，方当著床，其血脉已病故也。

弦，阳。按之如琴弦，三关通度，梗梗正直，无有曲挠，名曰弦。一曰：按之如琴弦，故曰弦。

浮，阳。按之不足，举之有余，名浮。一曰：其来去急，皆名浮。

滑，阳。按之如动珠子，名曰滑。

实，阳。按之洪大牢强，名曰实。

革，阳。按之实弦，名曰革，其脉有似沉伏也。

动，阳。脉见于关，无头尾，如大豆厥厥动摇，名曰动。

沉，阴。按之有余，举之不足，名曰沉。

涩，阴。按之促数浮短，如刮竹皮，轻手乃得，重手离其处。或多入少出，名曰涩。

紧，阴。按之短实而数，又似切绳，名曰紧。一曰：来如切绳，名曰紧。

伏，阴。按之至骨乃得，举之不足，命曰伏。按之乃得，举之不足，名曰伏也。

濡，阴。按之无有，举之有余。或帛衣在水于X肌肉，故知得软。按之无有，举之有余，名曰濡。

弱，阳。按之尽牢，举之无有，名曰弱。按之乃得，举之无有，软而知细，名曰弱也。

迟，阴。按之尽牢，举之无有，不前不去，但出不入，如鱼之食于筋中，名曰迟。一曰：按之尽牢，举之无有，名曰迟。

芤，阴。按之无有，举之来至，两旁实中央空者，芤。

牢，按之实，名曰牢。其脉又似沉伏也。

细，阴。按之迟细，名曰细也。

缓，阴。按之郱郱者，名曰缓。

虚，阴。按之大而迟，名曰虚。

软，阴。按之浮而随，名曰软也。

促，阴。按之来数，时一止，名曰促。

微，阴。按之短小，至不动摇，若有若无，或复浮伯而细急，轻手乃得，重手不得，名曰微。

结，阴。脉来动而中一止，按之数，中还者，举指则动，名曰结。

代，阴，脉动而中一止，不能自还，困复动，名曰代。代者，阴也。得此脉者死。

如屋漏，屋漏者，绝一止，时时起而不故相连[efn_note]原卷子为“走之底上一丰字”，疑为“连”字之误，改之。[/efn_note]是。

如雀啄，雀啄者，顿来甚数，而如鱼是也。

如弹石，弹石者，劈劈急也。

如解索，解索者，动数而随乱散，无复次结是也。

如虾之游，虾游者冉冉起而还退没，不知所存，又久乃复起，入辄迟而复去速是也。

如鱼翔，鱼翔者，鱼不行而掉尾，动身竦而位久也。

阴阳逆乘伏第三

脉不为阳，浮为阳，数多为滑，为阳。长为阳脉，沉为阴X。

<em><span style="color: #808080;">参考文献</span></em>

<em><span style="color: #808080;">马继兴著《中国出土古医书考释与研究》中卷（p.172），上海科学技术出版社，2015年1月第1版</span></em>