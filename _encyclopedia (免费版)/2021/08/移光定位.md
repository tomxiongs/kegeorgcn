---
ID: 3375
post_title: 移光定位
post_name: '%e7%a7%bb%e5%85%89%e5%ae%9a%e4%bd%8d'
author: Editor
post_date: 2021-08-07 15:58:24
layout: encyclopedia
link: 'http://kege.org.cn/encyclopedia/%e7%a7%bb%e5%85%89%e5%ae%9a%e4%bd%8d'
published: true
tags: [ ]
categories: [ ]
---
1）熊注：移光定位，古人立杆测影，观象授时。

2）黄帝问曰：呜呼远哉天之道也！····夫子数言谨奉天道····天之道可得闻乎？岐伯稽首再拜对曰：明乎哉问天之道也！此因天之序，盛衰之时也。帝曰：愿闻天道六六之节盛衰何也？岐伯曰：上下有位，左右有纪。故少阳之右，阳明治之；阳明之右，太阳治之；太阳之右，<a class="encyclopedia tooltipstered" href="http://kege.org.cn/encyclopedia/%e5%8e%a5" target="_self" rel="noopener">厥</a>阴治之；<a class="encyclopedia tooltipstered" href="http://kege.org.cn/encyclopedia/%e5%8e%a5" target="_self" rel="noopener">厥</a>阴之右，少阴治之；少阴之右，太阴治之；太阴之右，少阳治之。此所谓气之标，盖南面而待也。故曰：因天之序，盛衰之时，移光定位，正立而待之。此之谓也。《素问·六微旨大论篇第六十八》

3）黄帝问曰：用针之服，必有法则焉，今何法何则？岐伯对曰：法天则地，合以天光。帝曰：愿卒闻之。岐伯曰：凡刺之法，必候日月星辰、四时八正之气，气定乃刺之。是故天温日明，则人血淖液而卫气浮，故血易泻，气易行；天寒日阴，则人血凝泣而卫气沉。月始生，则血气始精，卫气始行；月郭满，则血气实，肌肉坚；月郭空，则肌肉减，经络虚，卫气去，形独居。是以因天时而调血气也。是以天寒无刺，天温无疑。月生无泻，月满无补，月郭空无治，是谓得时而调之。因天之序，盛虚之时，移光定位，正立而待之。《素问·八正神明论篇第二十六》

<span style="color: #999999;"><em>参考文献</em></span>

<span style="color: #999999;"><em>1）熊注转引北京天文馆肖军视频讲座《二十四节气背后的时空图像》内容。</em></span>