---
ID: 3430
post_title: 营气
post_name: '%e8%90%a5%e6%b0%94'
author: Editor
post_date: 2021-08-26 15:38:45
layout: encyclopedia
link: 'http://kege.org.cn/encyclopedia/%e8%90%a5%e6%b0%94'
published: true
tags: [ ]
categories: [ ]
---
（一）

阳气者，精则养神，柔则养筋。开阖不得，寒气从之，乃生大偻。陷脉为瘻，留连肉腠。俞气化薄，传为善畏，及为惊骇。营气不从，逆于肉理，乃生痈肿。《素问·生气通天论篇第三》

饮酒者，卫气先行皮肤，先充络脉，络脉先盛。故卫气已平，营气乃满，而经脉大盛。《灵枢经·经脉第十》

黄帝曰：营气之道，内谷为宝。谷入于胃，乃传之肺，流溢于中，布散于外，精专者，行于经隧，常营无已，终而复始，是谓天地之纪。故气从太阴出注手阳明····复出太阴。此营气之所行也，逆顺之常也。《灵枢经·营气第十六》

壮者之气血盛，其肌肉滑，气道通，营卫之行不失其常，故昼精而夜瞑。老者之气血衰，其肌肉枯，气道涩，五藏之气相搏，其营气衰少而卫气内伐，故昼不精，夜不瞑。《灵枢经·营卫生会第十八》

黄帝曰：愿闻中焦之所出。歧伯答曰：中焦亦并胃中，出上焦之后，此所受气者，泌糟粕，蒸津液，化其精微，上注于肺脉乃化而为血，以奉生身，莫贵于此，故独得行于经隧，命曰营气。《灵枢经·营卫生会第十八》

何谓脉？歧伯曰：壅遏营气，令无所避，是谓脉。《灵枢经·决气第三十》

黄帝曰：何为逆而乱，歧伯曰：清气在阴，浊气在阳，营气顺脉，卫气逆行，清浊相干，乱于胸中，是谓大悗。《灵枢经·五乱第三十四》

营气循脉，卫气逆为脉胀；卫气并脉循分为肤胀。《灵枢经·胀论第三十五》

黄帝曰：五藏者，所以藏精神魂魄者也；六府者，所以受水谷而行化物者也。其气内干五藏，而外络肢节。其浮气之不循经者，为卫气；其精气之行于经者，为营气。阴阳相随，外内相贯，如环之无端。《灵枢经·卫气第五十二》

黄帝问于伯高曰：何以知皮肉气血筋骨之病也？伯高曰：色起两眉薄泽者，病在皮；唇色青黄赤白黑者，病在肌肉；营气濡然者，病在血气；目色青黄赤白黑者，病在筋；耳焦枯受尘垢，病在骨。《灵枢经·卫气失常第五十九》

黄帝曰：病之生时，有喜怒不测，饮食不节，阴气不足，阳气有馀，营气不行，乃发为痈疽。阴阳不通，两热相搏，乃化为浓，小针能取之乎？《灵枢经·玉版第六十》

五谷入于胃也，其糟粕津液宗气，分为三隧。故宗气积于胸中，出于喉咙，以贯心脉，而行呼吸焉。营气者，泌其津液，注之于脉，化以为血，以荣四末，内注五藏六府，以应刻数焉。卫气者，出其悍气之慓疾，而先行于四末分肉皮肤之间，而不休者也。《灵枢经·邪客第七十一》

帝曰：人之肉苛者，虽近衣絮，犹尚苛也，是谓何疾。歧伯曰：荣气虚，卫气实也，荣气虚则不仁，卫气虚则不用，荣卫俱虚，则不仁且不用，肉如故也，人身与志不相有，曰死。《素问·逆调论篇第三十四》

此皆得之夏伤于暑，热气盛，藏于皮肤之内，肠胃之外，此荣气之所舍也。《素问·疟论篇第三十五》

疠者有荣气热胕，其气不清，故使其鼻柱坏而色败，皮肤疡溃。风寒客于脉而不去，名曰疠风，或名曰寒热。《素问·风论篇第四十二》

（二）

《灵枢·营卫生会》论营卫之气曰：“营在脉中，卫在脉外。”张介宾《类经·经络类》阐释曰：“盖营气者，犹源泉之混混，循行地中，周流不息者也，故曰营行脉中。卫气者，犹雨雾之郁蒸，透彻上下，遍及万物者也，故曰卫行脉外。是以雨雾之出于地，必先入百川而后归河海；卫气之出于胃，必先充络脉而后达诸经……经即大地之江河，络犹原野之百川也，此经络营卫之辨。即以自然界水的不同状态，推论营卫之气的区别及其不同运行状况。

参考链接：卫气 营卫

<span style="color: #999999;"><em>参考文献</em></span>

<span style="color: #999999;"><em>邢玉瑞著《中医模型化推理研究》p103，中国中医药出版社，2021年5月第1版</em></span>