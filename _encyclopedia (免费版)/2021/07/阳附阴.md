---
ID: 3160
post_title: 阳附阴
post_name: '%e9%98%b3%e9%99%84%e9%98%b4'
author: Editor
post_date: 2021-07-06 11:41:30
layout: encyclopedia
link: 'http://kege.org.cn/encyclopedia/%e9%98%b3%e9%99%84%e9%98%b4'
published: true
tags: [ ]
categories: [ ]
---
《脉经·重实重虚阴阳相附生死证第十九》所谓“阳附阴”、“阴附阳”者，阴阳谓表里，“附”谓薄<span style="color: #808080;"><em>（编注：迫近、临近之义）</em></span>也。阳附阴，即表邪内陷之谓；阴附阳，即里邪外乘之谓。病发于太阳则内薄，发于少阴则外薄，薄而不已必争。其与交、并之别∶交者表里不厘清，附者表多即里少，里多即表少也；并者表并于里即无表，里并于表即无里，附者里犹带表，表犹带里也。至于争，则薄者将胜矣；将胜者，尽入其境也。表尽入里则陷，故死；里尽入表则出，故生。阴主阖，阳加之则不能容，故胀满；阳主开，阴加之则虚者泄，故汗出。而其与并有别者，并者已汗出，附而争者未汗出也。可见诊热病总以汗出为佳也。又案∶此时胀满，必不大便，下之则其死尤速；此时汗之必昏运<span style="color: #808080;"><em>（编注：昏晕之义）</em></span>；补之则其愈迟，补甚亦死。一先一后之间，必列此数名，其丁宁<span style="color: #808080;"><em>（编注：叮咛）</em></span>示人之意切矣。

《脉经》历集古今众论，其名称或随时代而异，故多有词异旨同者。此谓“薄”为“附”，亦其一端也。

<span style="color: #808080;"><em>参考文献</em></span>

<span style="color: #808080;"><em>莫枚士著《研经言》（p.69），上海浦江教育出版社，2011年11月第1版</em></span>