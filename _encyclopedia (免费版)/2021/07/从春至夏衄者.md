---
ID: 3157
post_title: 从春至夏衄者
post_name: '%e4%bb%8e%e6%98%a5%e8%87%b3%e5%a4%8f%e8%a1%84%e8%80%85'
author: Editor
post_date: 2021-07-05 18:03:11
layout: encyclopedia
link: 'http://kege.org.cn/encyclopedia/%e4%bb%8e%e6%98%a5%e8%87%b3%e5%a4%8f%e8%a1%84%e8%80%85'
published: true
tags: [ ]
categories: [ ]
---
《金匮要略·惊悸吐衄下血胸满瘀血病脉证治第十六》云：“从春至夏衄者太阳，从秋至冬衄者阳明”，独不言少阳。或据《灵枢经·经脉》谓少阳脉不至鼻，似也，而实非也。盖仲景所云太阳、阳明者，非谓太阳、阳明之经，乃其自分之部也。太阳统三阳之表，阳明为胃腑之里。衄有由阳络之阳伤而得者，外感风热所致，春夏从开，邪必著于表，故云从春至夏衄者太阳；衄有由阳络之阴伤而得者，内伤饮食之热，复被风烁所致，秋冬主阖，邪必着于里，故云从秋至冬衄者阳明。此文正与泉前三阴三阳诸篇相证，虽似本之《灵枢》，而要各自成论，偶与之合也。

<span style="color: #808080;"><em>参考文献</em></span>

<span style="color: #808080;"><em>莫枚士著《研经言》（p.68），上海浦江教育出版社，2011年11月第1版</em></span>