---
ID: 3117
post_title: 散脉
post_name: '%e6%95%a3%e8%84%89'
author: Editor
post_date: 2021-07-01 17:19:10
layout: encyclopedia
link: 'http://kege.org.cn/encyclopedia/%e6%95%a3%e8%84%89'
published: true
tags: [ ]
categories: [ ]
---
<div>脉有左右如相低昂者,谓之散,如树叶之动、榆荚之落,<em><span style="color: #808080;">(《玉 函》:聂聂如落榆荚者,名曰散也。《八十一难》作厌厌聂聂。依义当作恹恹{聂下木字}{聂下木字}。《广韵》:恹,叶动貌;{聂下木字}，树叶动貌。）</span></em>物轻而泛于水,<em>(《素问》:秋脉来急去散,故曰浮。又:如物之浮,曰肺死。）</em>车而望其盖,<em><span style="color: #808080;">（《伤寒论》：脉蔼蔼如车盖者,名曰阳结也。《八十一难》以为肺平脉。）</span></em>其象莫不如是,故历拟之也。左右如相低昂,与数脉相似。其实数之促急以径言,散之低昂以横言;数之促急起线,散之低昂不起线。大不相同,故言如数。<span style="color: #808080;"><em>（《素问》冬脉其去如数,正谓散也。《示从容》:肝急沉散似肾。）</em></span>又如物之浮,是散之黏着而兼实者;如车之盖,是散之有力而兼大者。<span style="color: #808080;"><em>（《素问》如物之浮,如风吹毛。成注《伤寒论》蔼蔼如车盖者,大而厌厌聂聂也。）</em></span>故一为肺死脉,一为阳结脉,皆非散之正,故仲景以如落榆荚为正。又惟散之低昂以横言,故紧脉亦兼散象。<span style="color: #808080;"><em>（王注《素·示从容》:急紧而散曰肝。）</em></span>惟散之昂不起线,故洪脉亦沿散名。<em><span style="color: #808080;">（《八十一难》:浮而大散者,心也。）</span></em>引而申之,触类而长之,天下之能事毕矣。</div>
<div></div>
<div>参考链接：散脉，毛脉，代脉，五脉。</div>
<div></div>
<div><span style="color: #808080;"><em>参考文献</em></span></div>
<div></div>
<div><span style="color: #808080;"><em>莫枚士著《研经言》（p.49），上海浦江教育出版社，2011年11月第1版</em></span></div>