---
ID: 3547
post_title: 至而不至
post_name: '%e8%87%b3%e8%80%8c%e4%b8%8d%e8%87%b3'
author: Editor
post_date: 2021-09-25 15:33:37
layout: encyclopedia
link: 'http://kege.org.cn/encyclopedia/%e8%87%b3%e8%80%8c%e4%b8%8d%e8%87%b3'
published: true
tags: [ ]
categories: [ ]
---
晋·司马彪在《续后汉书·律历》转载有东汉末年经学家郑玄（127-200）《易纬》中的一段材料，记载有二十四节气“当至不至”或“未当至而至”所导致的病症，对于研究“节气病”与秦汉医学，颇为重要。附载如下：

冬至，晷长一丈三尺，当至不至，则旱，多温病。未当至而至，则多病暴逆心痛，应在夏至。

小寒，晷长一丈二尺四分，当至不至，先小旱，后小水，丈夫多病喉痹。未当至而至，多病身热，来年麻不熟耳。

大寒，晷长一丈一尺八分，当至不至，则先大旱，后大水，麦不成，病厥逆。未当至而至，多病上气、嗌肿。

立春，晷长一丈一寸六分，当至不至，兵起，麦不成，民疲瘵。未当至而至，多病熛、疾疫。

雨水，晷长九尺一寸六分，当至不至，早麦不成，多病心痛。未当至而至，多病茕。

惊蛰，晷长八尺二寸，当至不至，则雾，稚禾不成，老人多病嚏。未当至而至，多病痈疽、胫肿。

春分，晷长七尺二寸四分，当至不至，先旱后水，岁恶，米不成，多病耳痒。

清明，晷长六尺二寸八分，当至不至，菽豆不熟，多病嚏、振寒洞泄。未当至而至，多温病暴死。

谷雨，晷长五尺三寸本分，当至不至，水稻杂物等不熟，多病疾疟、振寒、霍乱。未当至而至，老人多病气肿。

立夏，晷长四尺三寸六分，当至不至，旱，五谷伤，牛畜疾。未当至而至，多病头痛、肿嗌、喉痹。

小满，晷长三尺四寸，当至不至，凶言，国有大丧，先水后旱；多病筋急痹痛。未当至而至，多熛、嗌肿。

芒种，晷长二尺四寸四分当至不至，凶言，国有狂令。未当至而至，多病厥眩、头痛。

夏至，晷长一尺四寸八分，当至不至，国有大殃，旱，阴阳并伤，草下夏落，有大寒。未当至而至，病眉肿。

小暑，晷长二尺四寸四分，当至不至，前小水，后小旱，有兵，多病泄注腹痛。未当至而至，病胪肿。

大暑晷长三尺四寸，当至不至，外兵作，来年饥，多病筋痹、胸痛。未当至而至，多病胫痛、恶气。

立秋，晷长四尺三寸六分，当至不至，暴风为灾，来年黍不熟。未当至而至，多病咳上气、咽肿。

处暑，晷长五尺三寸二分，当至不至，国多浮令，兵起，来年麦不熟。未当至而至，病胀耳热不出行。

白露晷长六尺二寸八分，当至不至，多病痤疽泄。来当至而至，多病水、腹闭疝瘕。

秋分，晷长七尺二寸四分，当至不至，草本复荣，多病温，悲心痛。未当至而至，多病胸鬲痛。

寒露，晷长八尺二寸，当至不至，来年谷不成，六畜鸟兽被殃，多病疝瘕、腰痛。未当至而至，多病疢热中。

霜降，晷长九尺一寸六分，当至不至，万物大耗，年多大风，人病腰痛。未当至而至，多病胸胁支痛。

立冬，晷长丈广一寸二分，当至不至，地气不藏，来年立夏反寒，早旱，晚水，万物不成。未当至而至，多病臂掌痛。

小雪，晷长一丈一尺八分，当至不至，来年蚕麦不成，多病脚腕痛。未当至而至，亦为多时腋痛。

大雪，晷长一丈二尺四分，当至不至，温气泄，夏蝗虫生，大水，多病少气，五疽，水肿。未当至而至，多病痈疽痛，应在芒种。

&nbsp;

按：

郑玄（127-200）与华佗（145-208）张仲景（150-215）皆是生活在东汉中后期，时“伤寒病”大范围流行，是医家面临的时代主题。华佗的“辨伤寒”，仲景的《伤寒论》，皆是为诊治“伤寒”而立。郑玄记载有“温病”却无“伤寒”。

一般认为“伤寒”早于“温病”，温病为“伤寒”之一，毕竟成书于东汉中后期的《难经》记载“伤寒有五，有中风，有伤寒，有湿温，有热病，有温病，其所苦各不同。”但研究出土医学文献，却发现中医对“温病”的诊疗远早于“伤寒”。在《周家台秦简》已有记载“温病不汗者，以淳（醇）酒渍布，㱃（饮）之。”

《张家山·脉书》“头、身痛，汗不出而渴，为温”（西汉前期）；《天回医简·治六十病和齐汤法》有“治温病卅九”（西汉前期）。而“伤寒”直到西汉后期才在西北简（敦煌简、居延简、武威简）中逐渐出现。

以目前所见的材料看：在西汉末年，“伤寒”起源于西域一带；在东汉中后期，逐渐流行至中原。

<span style="color: #808080;"><em>参考文献</em></span>

<span style="color: #808080;"><em>微信公众号“汉方医学文选”所载“无依”撰文章，2021年9月25日</em></span>