---
ID: 3711
post_title: 神机
post_name: '%e7%a5%9e%e6%9c%ba'
author: Editor
post_date: 2021-11-13 18:51:41
layout: encyclopedia
link: 'http://kege.org.cn/encyclopedia/%e7%a5%9e%e6%9c%ba'
published: true
tags: [ ]
categories: [ ]
---
<blockquote><em>出入废则神机化灭，升降息则气立孤危。《素问·六微旨大论篇第六十八》</em></blockquote>
原文“出入废则神机化灭，升降息则气立孤危”，王冰注：出入谓喘息，升降谓化气。夫毛羽倮鳞介，及飞走蚑行，皆生气根于身中，以神为动静之主，故曰神机也。然金玉土石，镕埏草木，皆生气根于外，假气以成立主持，故曰气立也。五常政大论曰：根于中者，命曰神机，神去则机息，根于外者，命曰气立，气止则化绝，此之谓也。故无是四者，则神机气立者，生死皆绝。新校正云：按《易》云：本乎天者亲上，本乎地者亲下。《周礼·大宗伯》有天产、地产，《大司徒》云动物、植物，即此神机、气立之谓也。

<span style="color: #808080;"><em>参考文献</em></span>

<span style="color: #808080;"><em>钱超尘主编《清儒&lt;黄帝内经&gt;训诂校勘文集》之冯承熙著《校余偶识》（p.248），北京科学技术出版社，2017年1月第1版</em></span>