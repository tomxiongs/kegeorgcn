---
ID: 3453
post_title: 不仁
post_name: '%e4%b8%8d%e4%bb%81'
author: Editor
post_date: 2021-08-28 18:31:20
layout: encyclopedia
link: 'http://kege.org.cn/encyclopedia/%e4%b8%8d%e4%bb%81'
published: true
tags: [ ]
categories: [ ]
---
阳明终者，口目动作，善惊妄言，色黄，其上下经盛，不仁，则终矣。《素问·诊要经终论篇第十六》

是故风者百病之长也，今风寒客于人，使人毫毛毕直，皮肤闭而为热，当是之时，可汗而发也；或痹不仁肿痛，当是之时，可汤熨及火灸刺而去之。《素问·玉机真脏论篇第十九》

形数惊恐，经络不通，病生于不仁，治之以按摩醪药。《素问·血气形志篇第二十四》

帝曰：人之肉苛者，虽近衣絮，犹尚苛也，是谓何疾。歧伯曰：荣气虚，卫气实也，荣气虚则不仁，卫气虚则不用，荣卫俱虚，则不仁且不用，肉如故也，人身与志不相有，曰死。《素问·逆调论篇第三十四》

卫气有所凝而不行，故其肉有不仁也。《素问·风论篇第四十二》

痹或痛，或不痛或不仁，或寒，或热，或燥，或湿，其故何也。歧伯曰：痛者，寒气多也，有寒故痛也。其不痛不仁者，病久入深，荣卫之行涩，经络时踈，故不通，皮肤不营，故为不仁。····痹在于骨则重，在于脉则血凝而不流，在于筋则屈不伸，在于肉则不仁，在于皮则寒，故具此五者，则不痛也。《素问·痹论篇第四十三》

脾气热，则胃乾而渴，肌肉不仁，发为肉痿。····有渐于湿以水为事，若有所留居处相湿，肌肉濡渍，痹而不仁，发为肉痿。《素问·痿论篇第四十四》

积寒留舍，荣卫不居，卷肉缩筋，肋肘不得伸，内为骨痹，外为不仁，命曰不足，大寒留于溪谷也。《素问·气穴论篇第五十八》

久而化郁，即大风摧拉，折陨鸣紊。民病卒中徧痹，手足不仁。····民病掉眩，手足直而不仁，两胁作痛，满目忙忙。《素问·本病论篇第七十三（原亡今附）》

寒痹之为病也，留而不去，时痛而皮不仁。《灵枢经·寿夭刚柔第六》

痿厥为四末束悗，乃疾解之，日二；不仁者，十日而知，无休，病已止。《灵枢经·杂病第二十六》

沉浊为内，浮泽为外。黄赤为风，青黑为痛，白为寒，黄而膏润为脓，赤甚者为血痛，甚为挛，寒甚为皮不仁。《灵枢经·五色第四十九》

黄帝曰：有一脉生数十病者，或痛，或痈，或热，或寒，或痒，或痹，或不仁，变化无穷，其故何也？歧伯曰：此皆邪气之所生也。《灵枢经·刺节真邪第七十五》

其气外发，腠理开，毫毛摇，气往来行，则为痒。留而不去，则痹。卫气不行，则为不仁。《灵枢经·刺节真邪第七十五》

形数惊恐，筋脉不通，病生于不仁，治之以按摩谬药。《灵枢经·九针论第七十八》

&nbsp;