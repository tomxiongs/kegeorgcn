---
ID: 4222
post_title: 胃气
post_name: '%e8%83%83%e6%b0%94'
author: Editor
post_date: 2023-12-29 17:48:16
layout: encyclopedia
link: 'http://kege.org.cn/encyclopedia/%e8%83%83%e6%b0%94'
published: true
tags: [ ]
categories: [ ]
---
<blockquote>平人之常气禀于胃，胃者平人之常气也，人无胃气曰逆，逆者死。····人以水谷为本，故人绝水谷则死，脉无胃气亦死。所谓无胃气者，但得真脏脉，不得胃气也。所谓脉不得胃气者，肝不弦、肾不石也。《素问·平人气象论篇第十八》

黄帝曰：见真脏曰死，何也？岐伯曰：五脏者皆禀气于胃，胃者五脏之本也。脏气者，不能自致于手太阴，必因于胃气，乃至于手太阴也。故五脏各以其时，自为而至于手太阴也。故邪气胜者，精气衰也。故病甚者，胃气不能与之俱至于手太阴，故真脏之气独见，独见者病胜脏也，故曰死。····脉弱以滑，是有胃气，命曰易治，取之以时。《素问·玉机真脏论篇》

滑则从，涩则逆也。······实而滑则生，实而逆则死。《素问·通评虚实论篇》

胃气上注于肺，其悍气上冲头者，循咽，上走空窍，循眼系，入络脑，出顑，下客主人，循牙车，合阳明，并下人迎，此胃气别走于阳明者也。《灵枢经·动输第六十二》

&nbsp;</blockquote>