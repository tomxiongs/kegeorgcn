---
ID: 3087
post_title: 三部九候论
post_name: '%e4%b8%89%e9%83%a8%e4%b9%9d%e5%80%99%e8%ae%ba'
author: Editor
post_date: 2021-06-07 16:08:23
layout: encyclopedia
link: 'http://kege.org.cn/encyclopedia/%e4%b8%89%e9%83%a8%e4%b9%9d%e5%80%99%e8%ae%ba'
published: true
tags: [ ]
categories: [ ]
---
<div><strong>提要 </strong></div>
<div></div>
<div><span style="color: #808080;"><em>《三部九候论》一卷,古医籍及簿录均未收其目撰人姓名不详,最早收入《黄帝内经》的《素问》一书中。全元起注本列入卷一,名“决死生”篇(据《素问》林亿等注),但其书已佚。唐代王冰注本列入卷六,名《素问·三部九候论第二十》。此外,魏晋之际皇甫谧的《针灸甲乙经》也收入卷四,名“三部九候第三”。隋唐之际杨上善注解的《黄帝内经太素》收入卷十四首篇(篇题亡佚)。</em></span></div>
<div></div>
<div><span style="color: #808080;"><em>此卷子(R3287)首尾均残,有上下栏框及行线,高28.5厘米,在每节之首多用朱笔作“、”或“O”标记,共存149行文字。前后连续抄录五书,依次是:《三部九候论》、《伤寒论乙本</em></span><em style="letter-spacing: -0.315px; color: #808080;">》</em><em style="color: #808080; letter-spacing: -0.015em;">、《亡名氏脉经第一种》《伤寒论丙本</em><em style="letter-spacing: -0.015em; color: #808080;">》</em><em style="letter-spacing: -0.015em; color: #808080;">及《亡名氏脉经第二种》。此书即其中第1种,相当于第1~第31行。将其与传世本《素问》对照,基本与《素问·三部九候论第二十》的绝大部分文字相同,现仍据传世本《素问》篇目称为《三部九候论》。</em></div>
<div></div>
<div><span style="color: #808080;"><em>此书抄写年代据书中不避六朝梁武帝父萧顺讳之“顺”字,及唐睿宗李旦讳之“”字,又同一卷子(P.3287)中避唐太宗李世民讳之“世”字(见《伤寒论乙本</em></span><em style="letter-spacing: -0.315px; color: #808080;">》</em><em style="color: #808080; letter-spacing: -0.015em;">“世”字缺笔,《亡名氏脉经第二种》曲写“葉”字)及唐高宗李治讳之“治”字(见《伤寒论乙本</em><em style="letter-spacing: -0.015em; color: #808080;">》</em><em style="letter-spacing: -0.015em; color: #808080;">及《亡名氏脉经第二种》均“治”字缺末笔),知其为唐高宗时写本。</em></div>
<div></div>
<div><span style="color: #808080;"><em>今此书前部缺残,后部完整。内容首论九野九脏、形脉相得相失、九候诊法与死候、足踝诊法以及三部九候之法。</em></span></div>
<div></div>
<div><strong>正文</strong></div>
<div></div>
<div>X各别九野,九野为九脏。神脏五,形脏四，合为九脏。五脏已败,形脏以竭者,其色必夭,夭必死矣。</div>
<div></div>
<div>
<div>曰:形盛脉细,胸中气少不足以息者危;形瘦脉大,胸中多气者死也;形气相得者平也。参伍不调者病,色相得者生,相失者死。若上下左右之脉相应如参舂者病也,其上下左右相失不可数者死。</div>
</div>
<div></div>
<div>
<div>岐伯曰:察九候独小者病,独大者病,独疾者病,独迟者病,独热者病,独寒者病,脉独陷者病。</div>
</div>
<div></div>
<div>
<div>以左手去足内踝上五寸,指微按之,以右手指当踝上微而弹之,其脉中气动应过五寸已上,蠕蠕然者不病也<span style="color: #808080;"><em>（蠕蠕者来有力）</em></span>。其气来疾，中手浑浑然者病也<span style="color: #808080;"><em>（浑浑者来无力也）</em></span>。其气来徐徐,上不能至五寸,弹之不应手者死也<span style="color: #808080;"><em>（徐徐者似有似无也）</em></span>。其肌肉身充,气不去来者亦死<span style="color: #808080;"><em>（不去来者,弹之全无）</em></span>。其中部脉乍疏乍数者经乱矣,亦死若也。其上部脉来代而钩者,病在络脉也。</div>
</div>
<div></div>
<div>
<div>九候相应者上下若一,不得相失也。一候后者则病矣,二候后者则病甚,三候后者则厄矣。所谓后者,上、中下应不俱也。察其病脏,而知死期。必先知经脉,然后知病脉。真脏脉见者亦死。</div>
</div>
<div></div>
<div>
<div>足太阳气绝者,足不可屈伸,死必戴眼。</div>
</div>
<div></div>
<div>
<div>冬阴夏阳奈何?岐伯曰:九候之脉,皆沉细悬绝者为阴也,主冬,夜半死。脉皆盛躁软数者为阳也,主夏,日中死。寒热者,平旦死。热中及热病者,日中死。病风者,日夕死。病水者,夜半死。脉乍疏乍数、乍迟乍疾者,日乘四季死。若形肉已脱,九候虽调者亦死。</div>
</div>
<div></div>
<div>
<div>上七候虽见,九候皆顺者,不死。所以言不死者,风气之病及经间之病。似七诊之病,而非七也,故言不死。若有前七诊之病,其脉候亦败者, 则死。死者必发哕噫也。必须审谛,问其所始,若所始之病与今所痛异者,乃定吉凶。</div>
</div>
<div></div>
<div>
<div>循其脉,视其经,浮沉上下逆顺循之。其脉疾者不病也，其脉迟者病也。若脉不往来者死。</div>
<div></div>
<div>上部天,两额动脉;上部地,两颊动脉;上部人,耳前动脉。中部天,手太阴;中部地,手阳明;中部人,手少阴<span style="color: #808080;"><em>（少阴手心主脉同）</em></span>。下部天,足厥阴;下部地,足少阴;下部人,足太阴。此名三部九候也。三部者天、地、人也。九候者部各有上、中、下,故名九也。</div>
</div>
<div></div>
<div><span style="color: #808080;"><em>参考文献</em></span></div>
<div></div>
<div><span style="color: #808080;"><em>马继兴著《中国出土古医书考释与研究》中卷（p.012），上海科学技术出版社，2015年1月第1版</em></span></div>