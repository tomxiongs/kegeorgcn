---
ID: 3261
post_title: 脉经·脾胃部第三
post_name: '%e8%84%89%e7%bb%8f%c2%b7%e8%84%be%e8%83%83%e9%83%a8%e7%ac%ac%e4%b8%89'
author: Editor
post_date: 2021-07-25 20:04:27
layout: post
link: http://kege.org.cn/3261
published: true
tags: [ ]
categories:
  - 脉经
---
新刊王氏脉经卷第三
朝散大夫守光禄卿直秘阁判登闻检院
上护军臣林亿等类次

脾胃部第三
<p class="content">脾象土，与胃合为腑<span class="emphasis_small">胃为水谷之腑。</span>其经足太阴<span class="emphasis_small">太阴，脾之脉也，</span>与足阳明为表里<span class="emphasis_small">阳明胃脉。</span>其脉缓<span class="emphasis_small">缓，脾脉之大形也，</span>其相夏三月<span class="emphasis_small">火王土相，</span>王季夏六月，废秋三月，囚冬三月，死春三月。其王日戊己，王时食时、日昳；困日壬癸，困时人定、夜半；其死日甲乙，死时平旦、日出<span class="emphasis_small">并木时也。</span>其神意，其主味，其养肉，其候口，其声歌，其色黄，其臭香，其液涎，其味甘，其宜辛，其恶酸。脾俞在背第十一椎，募在章门<span class="emphasis_small">季肋端是。</span>胃俞在背第十二椎，募在太仓。</p>
<p class="content">上新撰。</p>
<p class="content">脾者土也。敦而福，敦者，厚也，万物众色不同。<span class="emphasis_small">脾主水谷，其气微弱，水谷不化。脾为土行，王于季夏，土性敦厚，育养万物。当此之时，草木备具，枝叶茂盛，种类众多，或青、黄、赤、白、黑色，各不同矣。</span>故名曰德福者广<span class="emphasis_small">土生养万物，当此之时，脾则同禀诸脏，故其德为广大。</span>万物悬根住茎，其叶在巅，蜎蜚蠕动，蚑蠷喘息，皆蒙土恩。<span class="emphasis_small">悬根住茎，草木之类也。其次则蛾蚋几微之虫，因阴阳气变化而生者也。喘息，有血脉之类也。言普天之下，草木昆虫，无不被蒙土之恩福也。</span>德则为缓，恩则为迟，故令太阴脉缓而迟，尺寸不同。<span class="emphasis_small">太阴脾也，言脾王之时脉缓而迟。尺寸不同者，尺迟而寸缓也。</span>酸咸苦辛，大<span class="emphasis_small">一作太</span>沙<span class="emphasis_small">一作涉，又作妙</span>而生，互行其时，而以各行，皆不群行，尽可常服。<span class="emphasis_small">肝酸、肾咸、心苦、肺辛涩，皆四脏之味也。脾主调和五味以禀四脏，四脏受味于脾，脾王之时，其脉沙</span>一作涉，又作妙<span class="emphasis_small">达于肌肉之中，互行人身躯，乃复各行，随其四肢，使其气周匝，荣诸脏腑，以养皮毛，皆不群行至一处也。故言尽可常服也。</span>土寒则温，土热则凉。<span class="emphasis_small">冬阳气在下，土中温暖。夏阴气在下，土中清凉。脾气亦然。</span>土有一子，名之曰金，怀挟抱之，不离其身。金乃畏火，恐热来熏，遂弃其母，逃归水中，水自金子，而藏火神，闭门塞户，内外不通，此谓冬时也。<span class="emphasis_small">阳气在中，阳为火行，金性畏火，故恐熏之，金归水中而避火也。母子相得益盛。闭塞不通者，言水气充实，金在</span><span class="emphasis_small">其中，此为强固，火无复得往克之者，神秘之类也。</span>土亡其子，其气衰微，水</p>
<p class="content">为洋溢，浸渍为池<span class="emphasis_small">一作其地。</span>走击皮肤，面目浮肿，归于四肢。<span class="emphasis_small">此为脾之衰损。土以防水，今土弱而水强，故水得陵之而妄行。</span>愚医见水，直往下之，虚脾空胃，水遂居之，肺为喘浮。<span class="emphasis_small">脾胃已病，宜扶养其气，通利水道。愚医不晓而往下之，此为重伤，水气遂更陵之，上侵胸中，肺得水而浮，故言喘浮。</span>肝反畏肺，故下沉没。<span class="emphasis_small">肺金肝木，此为相克，肺浮则实，必复克肝，故畏之沉没于下。</span>下有荆棘，恐伤其身，避在一边，以为水流。<span class="emphasis_small">荆棘，木之类。肝为木，今没在下，则为荆棘。其身，脾也。脾为土，土畏木，是以避在下一边，避木也。水流者，水之流路也。土本克水而今微弱，又复触木，无复制水，故水得流行。</span>心衰则伏，肝微则沉，故令脉伏而沉。<span class="emphasis_small">心火肝木，火则畏水而木畏金，金水相得，其气则实，克于肝心，故令二脏衰微，脉为沉伏也。</span>工医来占，固转孔穴，利其溲便，遂通水道，甘液下流。亭其阴阳，喘息则微，汗出正流。肝著其根，心气因起，阳行四肢，肺气亭亭，喘息则安。<span class="emphasis_small">转孔穴者，诸脏之荣井转治其顺。甘液，脾之津液。亭其阴阳，得复其常所，故荣卫开通，水气消除，肝得还著其根株。肝心为母子，肝著则心气得起，肺气平调，故言亭亭，此为端好之类。</span>肾为安声，其味为咸。<span class="emphasis_small">肺主声，肾为其子，助于肺，故言安声。咸，肾味也。</span>倚坐母败，洿臭如腥。<span class="emphasis_small">金为水母，而归水中，此为母往从子，脾气反虚，五脏犹此而相克贼，倚倒致败宅洿臭而腥，故云然也。</span>土得其子，则成为山。金得其母，名曰丘矣。</p>
<p class="content">上四时经。</p>
<p class="content">黄帝曰：四时之序，逆顺之变异也，然脾脉独何主？岐伯曰：脾者土也，孤脏以灌四傍者也。曰：然则脾善恶可得见乎？曰：善者不可见，恶者可见。曰：恶者何如？曰：其来如水之流者，此谓太过，病在外；如鸟之喙，此谓不及，病在中。太过则令人四肢沉重不举；其不及，则令人九窍壅塞不通，名曰重强。</p>
<p class="content">脾脉来而和柔相离，如鸡足践地，曰平。长夏以胃气为本。脾脉来实而盈数，如鸡举足，曰脾</p>
<p class="content">病。脾脉来坚兑，如乌之喙，如鸟之距，如屋之漏，如水之溜，曰脾死。</p>
<p class="content">真脾脉至，弱而乍疏乍散<span class="emphasis_small">一作数，</span>色青黄不泽，毛折，乃死。</p>
<p class="content">长夏胃微濡弱，曰平。弱多胃少，曰脾病；但代无胃，曰死。濡弱有石，曰冬病；石甚，曰今病。</p>
<p class="content">脾藏荣，荣舍意，愁忧不解则伤意，意伤则闷乱，四肢不举，毛悴色夭，死于春。</p>
<p class="content">六月季夏建未，坤未之间土之位，脾王之时。其脉大，阿阿而缓，名曰平脉。反得弦细而长者，是肝之乘脾，木之克土，为贼邪，大逆，十死不治。反得浮<span class="emphasis_small">《千金》浮作微，</span>涩而短者，是肺之乘脾，子之扶母，为实邪，虽病自愈。反得洪大而散者<span class="emphasis_small">《千金》作浮大而洪，</span>是心之乘脾，母之归子，为虚邪，虽病易治。反得沉濡而滑者，肾之乘脾，水之陵土，为微邪，虽病即差。</p>
<p class="content">脾脉苌苌而弱<span class="emphasis_small">《千金》苌苌作长长，</span>来疏去数，再至，曰平；三至，曰离经，病；四至，脱精；五至，死；六至命尽。足太阴脉也。</p>
<p class="content">脾脉急甚，为瘈疭；微急，为脾中满，食饮入而还出，后沃沫。缓甚，为痿厥；微缓，为风痿，四肢不用，心慧然若无病。大甚，为击仆；微大，为痞气，裹大脓血，在肠胃之外；小甚，为寒热；微小，为消瘅。滑甚，为<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt003_2.png" alt="img" width="21" height="20" />癃；微滑，为虫毒蛔，肠鸣热。涩甚，为肠<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt003_3.png" alt="img" width="21" height="21" />；微涩，为内溃，多下脓血也。</p>
<p class="content">足太阴气绝，则脉不营其口唇。口唇者，肌肉之本也。脉不营则肌肉濡，肌肉濡则人中满，人中满则唇反，唇反者肉先死。甲笃乙死，木胜土也。</p>
<p class="content">脾死脏，浮之脉大缓<span class="emphasis_small">一作坚，</span>按之中如覆杯，絜絜，状如摇者，死。<span class="emphasis_small">一云</span><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt003_4.png" alt="img" width="17" height="20" /><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt003_5.png" alt="img" width="18" height="20" /><span class="emphasis_small">状如炙肉。</span></p>
<p class="content">上《素问》、《针经》、张仲景。</p>