---
ID: 3286
post_title: 脉经·膀胱足太阳经病证第十
post_name: '%e8%84%89%e7%bb%8f%c2%b7%e8%86%80%e8%83%b1%e8%b6%b3%e5%a4%aa%e9%98%b3%e7%bb%8f%e7%97%85%e8%af%81%e7%ac%ac%e5%8d%81'
author: Editor
post_date: 2021-07-25 20:30:08
layout: post
link: http://kege.org.cn/3286
published: true
tags: [ ]
categories:
  - 脉经
---
新刊王氏脉经卷第六

朝散大夫守光禄卿直秘阁判登闻检院

上护军臣林亿等类次

膀胱足太阳经病证第十

&nbsp;

膀胱病者，少腹偏肿而痛，以手按之，则欲小便而不得，肩上热。若脉陷，足小指外侧及胫踝后皆热。若脉陷者，取委中。膀胱胀者，少腹满而气癃。病先发于膀胱者，背img筋痛，小便闭。五日之肾，少腹、腰脊痛，胫酸。一日之小肠，胀。一日之脾，闭塞不通，身痛体重。二日不已，死。冬鸡鸣，夏下晡<span class="emphasis_small">一云日夕。</span>厥气客于膀胱，则梦游行。
<p class="content">足太阳之脉，起于目内眦，上额，交巅上。其支者，从巅至耳上角。其直者，从巅入络脑，还出别下项，循肩髆内，侠脊，抵腰中，入循膂，络肾，属膀胱。其支者，从腰中下会于后阴，下贯臀，入腘中。其支者，从髆内，左右别，下贯胂<span class="emphasis_small">一作肺，</span>过髀枢，循髀外后廉，过<span class="emphasis_small">一本下合</span>腘中，以下贯腨内，出外踝之后，循京骨，至小指外侧。是动则病冲头痛，目似脱，项似拔，脊痛，腰似折，髀不可以曲，腘如结，腨如列，是为踝厥。是主筋所生病者，痔，疟，狂，癫疾，头脑顶痛，目黄，泪出，鼽衄，项、背、腰、尻、腘、腨、脚皆痛，小指不用。盛者，则人迎大再倍于寸口；虚者，则人迎反小于寸口也。</p>