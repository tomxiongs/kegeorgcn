---
ID: 3267
post_title: 脉经·诊四时相反脉证第四
post_name: '%e8%84%89%e7%bb%8f%c2%b7%e8%af%8a%e5%9b%9b%e6%97%b6%e7%9b%b8%e5%8f%8d%e8%84%89%e8%af%81%e7%ac%ac%e5%9b%9b'
author: Editor
post_date: 2021-07-25 20:11:10
layout: post
link: http://kege.org.cn/3267
published: true
tags: [ ]
categories:
  - 脉经
---
新刊王氏脉经卷第四

朝散大夫守光禄卿直秘阁判登闻检院

上护军臣林亿等类次

诊四时相反脉证第四

&nbsp;

春三月木王，肝脉治，当先至，心脉次之，肺脉次之，肾脉次之。此为四时王相顺脉也。到六月土王，脾脉当先至而反不至，反得肾脉，此为肾反脾也，七十日死。何谓肾反脾？夏，火王，心脉当先至，肺脉次之，而反得肾脉，是谓肾反脾。期五月、六月，忌丙丁。
<p class="content">脾反肝，三十日死。何谓脾反肝？春，肝脉当先至而反不至，脾脉先至，是谓脾反肝。期正月、二月，忌甲乙。</p>
<p class="content">肾反肝，三岁死。何谓肾反肝？春，肝脉当先至而反不至，肾脉先至，是谓肾反肝也。期七月、八月，忌庚辛。</p>
<p class="content">肾反心，二岁死。何谓肾反心？夏，心脉当先至而反不至，肾脉先至，是谓肾反心也。期六月，忌戊己。<span class="emphasis_small">臣亿等按：《</span><span class="emphasis_small">千金》云：此中不论肺金之气，疏略未谕，指南又推五行，亦颇颠倒，待求《别录》也。</span></p>