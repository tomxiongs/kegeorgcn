---
ID: 3296
post_title: 脉经·病发汗吐下以后证第八
post_name: '%e8%84%89%e7%bb%8f%c2%b7%e7%97%85%e5%8f%91%e6%b1%97%e5%90%90%e4%b8%8b%e4%bb%a5%e5%90%8e%e8%af%81%e7%ac%ac%e5%85%ab'
author: Editor
post_date: 2021-07-26 11:26:09
layout: post
link: http://kege.org.cn/3296
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病发汗吐下以后证第八

&nbsp;
<p class="content">师曰：病人脉微而涩者，此为医所病也。大发其汗，又数大下之，其人亡血，病当恶寒而发热，无休止时。夏月盛热而与<span class="emphasis_small">仲景作欲</span>著复衣，冬月盛寒而与<span class="emphasis_small">仲景作欲</span>裸其体。所以然者，阳微即恶寒，阴弱即发热，故<span class="emphasis_small">仲景作医</span>发其汗，使阳气微，又大下之，令阴气弱。五月之时，阳气在表，胃中虚冷，以阳气内微，不能胜冷，故与<span class="emphasis_small">仲景作欲</span>著复衣。十一月之时，阳气在里，胃中烦热，以阴气内弱，不能胜热，故与<span class="emphasis_small">仲景作欲</span>裸其体。又阴脉迟涩，故知亡血。</p>
<p class="content">太阳病三日，已发其汗，吐下、温针而不解，此为坏病，桂枝复不中与也。观其脉证，知犯何逆，随证而治之。</p>
<p class="content">脉浮数，法当汗出而愈，而下之，则身体重，心悸，不可发其汗，当自汗出而解。所以然者，尺中脉微，此里虚，须表里实，津液和，即自汗出愈。</p>
<p class="content">凡病若发汗，若吐，若下，若亡血，无津液，而阴阳自和者，必自愈。</p>
<p class="content">大下后，发汗，其人小便不利，此亡津液，勿治，其小便利，必自愈。</p>
<p class="content">下以后，复发其汗，必振寒，又其脉微细。所以然者，内外俱虚故也。</p>
<p class="content">太阳病，先下而不愈，因复发其汗，表里俱虚，其人因冒。冒家当汗出自愈。所以然者，汗出表和故也。表和，然后下之。</p>
<p class="content">得病六七日，脉迟浮弱，恶风寒，手足温。医再三下之，不能多<span class="emphasis_small">多一作食，</span>其人胁下满，面目及身黄，颈项强，小便难，与柴胡汤，后必下重，本渴，饮水而呕，柴胡汤复不中与也，食谷者哕。</p>
<p class="content">太阳病，二三日，终不能卧，但欲起者，心下必结，其脉微弱者，此本寒也。而反下之，利止者，必结胸；未止者，四五日复重下之。此挟热利也。</p>
<p class="content">太阳病，下之，其脉促，不结胸者，此为欲解。其脉浮者，必结胸。其脉紧者，必咽痛。其脉弦者，必两胁拘急。其脉细而数者，头痛未止。其脉沉而紧者，必欲呕。其脉沉而滑者，挟热利。其脉浮而滑者，必下血。</p>
<p class="content">太阳少阳并病，而反下之，成结胸，心下坚，下利不复止，水浆不肯下，其人必心烦。</p>
<p class="content">脉浮紧，而下之，紧反入里，则作痞，按之自濡，但气痞耳。</p>
<p class="content">伤寒吐下、发汗，虚烦，脉甚微，八九日心下痞坚，胁下痛，气上冲咽喉，眩冒，经脉动惕者，久而成痿。</p>
<p class="content">阳明病，不能食，下之不解，其人不能食，攻其热必哕。所以然者，胃中虚冷故也。</p>
<p class="content">阳明病，脉迟，食难用饱，饱即发烦、头眩者，必小便难，此欲作谷疸。虽下之，其腹满如故耳。所以然者，脉迟故也。</p>
<p class="content">太阳病，寸缓关浮尺弱，其人发热而汗出，复恶寒，不呕，但心下痞者，此为医下之也。</p>
<p class="content">伤寒，大吐大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。</p>
<p class="content">吐、下、发汗后，其人脉平，而小烦者，以新虚不胜谷气故也。</p>
<p class="content">太阳病，医发其汗，遂发热而恶寒，复下之，则心下痞。此表里俱虚，阴阳气并竭，无阳则阴独。复加火针，因而烦，面色青黄，肤<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_15.png" alt="img" />，如此者，为难治。今色微黄，手足温者，易愈。</p>
<p class="content">服桂枝汤，下之，头项强痛，翕翕发热，无汗，心下满微痛，小便不利，属桂枝去桂加茯苓术汤。</p>
<p class="content">太阳病，先发其汗，不解，而下之，其脉浮者，不愈。浮为在外，而反下之，故令不愈。今脉浮，故在外，当解其外则愈，属桂枝汤。下以后，复发其汗者，则昼日烦躁不眠，夜而安静，不呕不渴，而无表证，其脉沉微，身无大热，属干姜附子汤。</p>
<p class="content">伤寒吐、下、发汗后，心下逆满，气上撞胸，起即头眩，其脉沉紧，发汗即动经，身为振摇，属茯苓桂枝术甘草汤。</p>
<p class="content">发汗、吐、下以后，不解，烦躁，属茯苓四逆汤。</p>
<p class="content">伤寒发汗、吐、下后，虚烦不得眠。剧者，反覆颠倒，心中懊<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_16.png" alt="img" />，属栀子汤。若少气，栀子甘草汤。若呕，栀子生姜汤。若腹满者，栀子厚朴汤。</p>
<p class="content">发汗若下之，烦热，胸中塞者，属栀子汤证。</p>
<p class="content">太阳病，过经十余日，心下温温欲吐而胸中痛，大便反溏，其腹微满，郁郁微烦，先时自极吐下者，与承气汤。不尔者，不可与。欲呕，胸中痛，微溏，此非柴胡汤证，以呕故知极吐下也。</p>
<p class="content">太阳病，重发其汗，而复下之，不大便五六日，舌上燥而渴，日晡所小有潮热，从心下至少腹坚满，而痛不可近，属大陷胸汤。</p>
<p class="content">伤寒五六日，其人已发汗，而复下之，胸胁满微结，小便不利，渴而不呕，但头汗出，往来寒热，心烦，此为未解，属柴胡桂枝干姜汤。</p>
<p class="content">伤寒汗出，若吐下，解后，心下痞坚，噫气不除者，属旋覆代赭汤。</p>
<p class="content">大下已后，不可更行桂枝汤。汗出而喘，无大热，可以麻黄杏子甘草石膏汤。</p>
<p class="content">伤寒大下后，复发其汗，心下痞，恶寒者，表未解也。不可攻其痞，当先解表，表解，乃攻其痞。解表属桂枝汤，攻痞属大黄黄连泻心汤。</p>
<p class="content">伤寒吐下后，七八日不解，热结在里，表里俱热，时时恶风，大渴，舌上干燥而烦，欲饮水数升，属白虎汤。</p>
<p class="content">伤寒吐下后未解，不大便五六日至十余日，其人日晡所发潮热，不恶寒，独语如见鬼神之状。若剧者，发则不识人，循衣妄撮，怵惕不安，微喘直视，脉弦者生，涩者死。微者，但发热谵语，属承气汤。若下者，勿复服。</p>
<p class="content">三阳合病，腹满身重，难以转侧，口不仁，面垢，谵语，遗溺。发汗则谵语，下之则额上生汗，手足厥冷，自汗，属白虎汤证。</p>
<p class="content">阳明病，其脉浮紧，咽干口苦，腹满而喘，发热汗出，而不恶寒，反偏恶热，其身体重，发其汗</p>
<p class="content">即躁，心愦愦而反谵语。加温针，必怵惕，又烦躁不得眠。下之，即胃中空虚，客气动膈，心中懊<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_17.png" alt="img" />，舌上苔者，属栀子汤证。</p>
<p class="content">阳明病，下之，其外有热，手足温，不结胸，心中懊<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_18.png" alt="img" />，若饥不能食，但头汗出，属栀子汤证。</p>
<p class="content">阳明病，下之，心中懊<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_19.png" alt="img" />而烦，胃中有燥屎者，可攻。其人腹微满，头坚后溏者，不可下之。有燥屎者，属承气汤证。</p>
<p class="content">太阳病，吐下发汗后，微烦，小便数，大便因坚，可与小承气汤和之，则愈。</p>
<p class="content">大汗若大下，而厥冷者，属四逆汤证。</p>
<p class="content">太阳病，下之，其脉促胸满者，属桂枝去芍药汤。若微寒，属桂枝去芍药加附子汤。</p>
<p class="content">伤寒五六日，大下之，身热不去，心中结痛者，未欲解也，属栀子汤证。</p>
<p class="content">伤寒下后，烦而腹满，卧起不安，属栀子厚朴汤。</p>
<p class="content">伤寒，医以丸药大下之，身热不去，微烦，属栀子干姜汤。</p>
<p class="content">伤寒，医下之，续得下利，清谷不止。身体疼痛，急当救里。身体疼痛，清便自调，急当救表。救里宜四逆汤，救表宜桂枝汤。</p>
<p class="content">太阳病，过经十余日，反再三下之，后四五日，柴胡证续在，先与小柴胡汤。呕止小安。<span class="emphasis_small">呕止小安，一云：呕不止，心下急。</span>其人郁郁微烦者，为未解，与大柴胡汤，下者止。伤寒，十三日不解，胸胁满而呕，日晡所发潮热，而微利。此本当柴胡汤下之，不得利，今反利者，故知医以丸药下之，非其治也。潮热者，实也，先再服小柴胡汤，以解其外，后属柴胡加芒硝汤。伤寒十三日，过经而谵语，内有热也，当以汤下之。小便利者，大便当坚，而反利，其脉调和者，知医以丸药下之，非其</p>
<p class="content">治也。自利者，其脉当微，厥，今反和者，此为内实，属承气汤证。</p>
<p class="content">伤寒八九日，下之，胸满烦惊，小便不利，谵语，一身不可转侧，属柴胡加龙骨牡蛎汤。</p>
<p class="content">火逆下之，因烧针烦躁，属桂枝甘草龙骨牡蛎汤。</p>
<p class="content">太阳病，脉浮而动数，浮则为风，数则为热，动则为痛，数则为虚。头痛发热，微盗汗出，而反恶寒，其表未解。医反下之，动数则迟，头痛即眩<span class="emphasis_small">一云膈内拒痛，</span>胃中空虚，客气动膈，短气躁烦，心中懊<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_20.png" alt="img" />，阳气内陷，心下因坚，则为结胸，属大陷胸汤。若不结胸，但头汗出，其余无有，齐颈而还，小便不利，身必发黄。</p>
<p class="content">伤寒五六日，呕而发热，柴胡汤证具，而以他药下之，柴胡证仍在，复与柴胡汤。此虽已下，不为逆也。必蒸蒸而振，却发热汗出而解。若心下满而坚痛者，此为结胸，属大陷胸汤。若但满而不痛者，此为痞，柴胡复不中与也。属半夏泻心汤。</p>
<p class="content">本以下之，故心下痞，与之泻心。其痞不解，其人渴而口燥，小便不利者，属五苓散。一方言忍之，一日乃愈。</p>
<p class="content">伤寒中风，医反下之，其人下利日数十行，谷不化，腹中雷鸣，心下痞坚而满，干呕而烦，不能得安。医见心下痞，为病不尽，复重下之，其痞益甚，此非结热，但胃中虚，客气上逆，故使之坚，属甘草泻心汤。</p>
<p class="content">伤寒，服汤药，而下利不止，心下痞坚，服泻心汤已。后以他药下之，利不止，医以理中与之，利益甚。理中，理中焦，此利在下焦，属赤石脂禹余粮汤。若不止者，当利其小便。</p>
<p class="content">太阳病，外证未除，而数下之，遂挟热而利不止，心下痞坚，表里不解，属桂枝人参汤。</p>
<p class="content">伤寒吐后，腹满者，与承气汤。</p>
<p class="content">病者无表里证，发热七八日，脉虽浮数者，可下之。假令下已，脉数不解，今热则消谷喜饥，至六七日不大便者，有瘀血，属抵当汤。若脉数不解，而不止，必夹血，便脓血。</p>
<p class="content">太阳病，医反下之，因腹满时痛，为属太阴，属桂枝加芍药汤。大实痛，属桂枝加大黄汤。</p>
<p class="content">伤寒六七日，其人大下后，脉沉迟，手足厥逆，下部脉不至，喉咽不利，唾脓血，泄利不止，为难治，属麻黄升麻汤。</p>
<p class="content">伤寒，本自寒下，医复吐下之，寒格更遂吐<span class="emphasis_small">一本作更逆吐下，</span>食入即出，属干姜黄芩黄连人参汤。</p>