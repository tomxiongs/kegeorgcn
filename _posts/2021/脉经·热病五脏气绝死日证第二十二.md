---
ID: 3310
post_title: >
  脉经·热病五脏气绝死日证第二十二
post_name: '%e8%84%89%e7%bb%8f%c2%b7%e7%83%ad%e7%97%85%e4%ba%94%e8%84%8f%e6%b0%94%e7%bb%9d%e6%ad%bb%e6%97%a5%e8%af%81%e7%ac%ac%e4%ba%8c%e5%8d%81%e4%ba%8c'
author: Editor
post_date: 2021-07-26 14:32:10
layout: post
link: http://kege.org.cn/3310
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

热病五脏气绝死日证第二十二

&nbsp;
<p class="content">热病，肺气绝，喘逆，欬唾血，手足腹肿，面黄，振栗不能言语，死。魄与皮毛俱去，故肺先死，丙日笃，丁日死。</p>
<p class="content">热病，脾气绝，头痛，呕宿汁，不得食，呕逆吐血，水浆不得入，狂言谵语，腹大满，四肢不收，意不乐，死。脉与肉气俱去，故脾先死，甲日笃，乙日死。</p>
<p class="content">热病，心主气绝，烦满，骨痛<span class="emphasis_small">一作瘈，</span>嗌肿，不可咽，欲欬不能欬，歌哭而笑，死。神与荣脉俱去，故心先死。壬日笃，癸日死。</p>
<p class="content">热病，肝气绝，僵仆，足不安地，呕血，恐惧，洒淅恶寒，血妄出，遗屎溺，死。魂与筋血俱去，故肝先死。庚日笃，辛日死。</p>
<p class="content">热病，肾气绝，喘悸，吐逆，肿疽，尻痈，目视不明，骨痛，短气，喘满，汗出如珠，死。精与骨髓俱去，故肾先死。戊日笃，己日死。</p>
故外见瞳子青小，爪甲枯，发堕，身涩，齿挺而垢，人皮面厚尘黑，欬而唾血，渴欲数饮，大满，此五脏绝，表病也。