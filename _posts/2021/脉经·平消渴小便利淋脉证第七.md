---
ID: 3320
post_title: >
  脉经·平消渴小便利淋脉证第七
post_name: '%e8%84%89%e7%bb%8f%c2%b7%e5%b9%b3%e6%b6%88%e6%b8%b4%e5%b0%8f%e4%be%bf%e5%88%a9%e6%b7%8b%e8%84%89%e8%af%81%e7%ac%ac%e4%b8%83'
author: Editor
post_date: 2021-07-26 14:41:20
layout: post
link: http://kege.org.cn/3320
published: true
tags: [ ]
categories:
  - 脉经
---
新刊王氏脉经卷第八

朝散大夫守光禄卿直秘阁判登闻检院

上护军臣林亿等类次

平消渴小便利淋脉证第七

&nbsp;

师曰：厥阴之为病，消渴，气上冲心，心中疼热，饥而不欲食，食即吐，下之不肯止。

寸口脉浮而迟，浮则为虚，迟则为劳。虚则卫气不足，迟则荣气竭。趺阳脉浮而数，浮则为气，数则消谷而紧《要略》紧作大坚，气盛则溲数，溲数则紧《要略》作坚。紧数相搏，则为消渴。

男子消渴，小便反多，以饮一斗，小便一斗，肾气丸主之。

师曰：热在一作结下焦则溺血，亦令人淋闭不通。淋之为病，小便如粟状，少腹弦急，痛引脐中。寸口脉细而数，数则为热，细则为寒，数为强吐。趺阳脉数，胃中有热，则消谷引食，大便必坚，小便则数。少阴脉数，妇人则阴中生疮，男子则气淋。

淋家不可发汗，发汗则必便血。