---
ID: 3271
post_title: >
  脉经·诊三部脉虚实决死生第八
post_name: '%e8%84%89%e7%bb%8f%c2%b7%e8%af%8a%e4%b8%89%e9%83%a8%e8%84%89%e8%99%9a%e5%ae%9e%e5%86%b3%e6%ad%bb%e7%94%9f%e7%ac%ac%e5%85%ab'
author: Editor
post_date: 2021-07-25 20:15:11
layout: post
link: http://kege.org.cn/3271
published: true
tags: [ ]
categories:
  - 脉经
---
新刊王氏脉经卷第四

朝散大夫守光禄卿直秘阁判登闻检院

上护军臣林亿等类次

诊三部脉虚实决死生第八

&nbsp;
<p class="content">三部脉调而和者，生。</p>
<p class="content">三部脉废者，死。</p>
<p class="content">三部脉虚，其人长病得之，死。虚而涩，长病亦死，虚而滑亦死，虚而缓亦死，虚而弦急，癫病亦死。</p>
<p class="content">三部脉实而大，长病得之，死。实而滑，长病得之，生；卒病得之，死。实而缓亦生，实而紧亦生。实而紧急，癫痫可治。</p>
<p class="content">三部脉强，非称其人病，便死。</p>
<p class="content">三部脉羸，非其人<span class="emphasis_small">一作脉</span>得之，死。</p>
<p class="content">三部脉粗，长病得之，死；卒病得之，生。</p>
<p class="content">三部脉细而软，长病得之，生；细而数亦生；微而紧亦生。</p>
<p class="content">三部脉大而数，长病得之，生；卒病得之，死。</p>
<p class="content">三部脉微而伏，长病得之，死。</p>
<p class="content">三部脉软<span class="emphasis_small">一作濡，</span>长病得之，不治自愈；治之，死；卒病得之，生。</p>
<p class="content">三部脉浮而结，长病得之，死；浮而滑，长病亦死；浮而数，长病风得之，生；卒病得之，死。</p>
<p class="content">三部脉芤，长病得之，生；卒病得之，死。</p>
<p class="content">三部脉弦而数，长病得之，生；卒病得之，死。</p>
<p class="content">三部脉革，长病得之，死；卒病得之，生。</p>
<p class="content">三部脉坚而数，如银钗股，蛊毒病，必死；数而软，蛊毒病得之，生。</p>
<p class="content">三部脉潎潎如羹上肥，长病得之，死；卒病得之，生。</p>
<p class="content">三部脉连连如蜘蛛丝，长病得之，死；卒病得之，生。</p>
<p class="content">三部脉如霹雳，长病得之，死；三十日死。</p>
<p class="content">三部脉如弓弦，长病得之，死。</p>
<p class="content">三部脉累累如贯珠，长病得之，死。</p>
<p class="content">三部脉如水淹然流，长病不治自愈，治之反死。<span class="emphasis_small">一云：如水流者，长病七十日死；如水不流者，长病不治自愈。</span></p>
<p class="content">三部脉如屋漏，长病十日死。<span class="emphasis_small">《千金》云：十四日死。</span></p>
<p class="content">三部脉如雀啄，长病七日死。</p>
<p class="content">三部脉如釜中汤沸，朝得暮死，夜半得日中死，日中得夜半死。</p>
<p class="content">三部脉急，切腹间病，又婉转腹痛，针上下差。</p>