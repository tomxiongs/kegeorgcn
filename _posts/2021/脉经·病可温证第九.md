---
ID: 3297
post_title: 脉经·病可温证第九
post_name: '%e8%84%89%e7%bb%8f%c2%b7%e7%97%85%e5%8f%af%e6%b8%a9%e8%af%81%e7%ac%ac%e4%b9%9d'
author: Editor
post_date: 2021-07-26 11:26:52
layout: post
link: http://kege.org.cn/3297
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病可温证第九

&nbsp;
<p class="content">大法，冬宜服温热药及灸。</p>
<p class="content">师曰：病发热头痛，脉反沉。若不差，身体更疼痛，当救其里，宜温药，四逆汤。</p>
<p class="content">下利，腹满，身体疼痛，先温其里，宜四逆汤。</p>
<p class="content">自利，不渴者，属太阴，其脏有寒故也。当温之，宜四逆辈。</p>
<p class="content">少阴病，其人饮食入则吐，心中温温欲吐，复不能吐。始得之，手足寒，脉弦迟。若膈上有寒饮，干呕者，不可吐，当温之，宜四逆汤。</p>
<p class="content">少阴病，脉沉者，急当温之，宜四逆汤。</p>
<p class="content">下利，欲食者，就当温之。</p>
<p class="content">下利，脉迟紧，为痛未欲止，当温之。得冷者满，而便肠垢。</p>
<p class="content">下利，其脉浮大，此为虚，以强下之故也。设脉浮革，因尔肠鸣，当温之，宜当归四逆汤。</p>
<p class="content">少阴病，下利，脉微涩者，即呕汗出，必数更衣，反少，当温之。</p>
<p class="content">伤寒，医下之，续得下利，清谷不止，身体疼痛，急当救里，宜温之，以四逆汤。</p>