---
ID: 3308
post_title: 脉经·热病生死期日证第二十
post_name: '%e8%84%89%e7%bb%8f%c2%b7%e7%83%ad%e7%97%85%e7%94%9f%e6%ad%bb%e6%9c%9f%e6%97%a5%e8%af%81%e7%ac%ac%e4%ba%8c%e5%8d%81'
author: Editor
post_date: 2021-07-26 14:30:52
layout: post
link: http://kege.org.cn/3308
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

热病生死期日证第二十

&nbsp;

太阳之脉，色荣颧骨，热病也。荣未夭，曰今且得汗，待时自已。与厥阴脉争见者，死期不过三日，其热病气内连肾。少阳之脉，色荣颊前，热病也。荣未夭，曰今且得汗，待时自已。与少阴脉争见者，死期不过三日。
<p class="content">热病七八日，脉微小，病者溲血，口中干，一日半而死。脉代者，一日死。</p>
<p class="content">热病七八日，脉不躁喘，不数，后三日中有汗。三日不汗，四日死。未曾汗，勿肤刺<span class="emphasis_small">肤，一作庸。</span></p>
<p class="content">热病三四日，脉不喘，其动均者，身虽烦热，今自得汗，生。传曰：始腑入脏，终阴复还阳，故得汗。</p>
<p class="content">热病七八日，脉不喘，其动均者，生。微热在阳不入阴，今自汗也。</p>
<p class="content">热病七八日，脉不喘，动数均者，病当喑。期三日不得汗，四日死。</p>
<p class="content">热病，身面尽黄而肿，心热，口干，舌卷，焦黄黑，身麻臭，伏毒伤肺。中脾者，死。</p>
<p class="content">热病，瘈疭，狂言，不得汗，瘈疭不止，伏毒伤肝。中胆者，死。</p>
<p class="content">热病，汗不出，出不至足，呕胆，吐血，善惊不得卧，伏毒在肝。腑足少阳者，死。</p>