---
ID: 3299
post_title: 脉经·病可灸证第十一
post_name: '%e8%84%89%e7%bb%8f%c2%b7%e7%97%85%e5%8f%af%e7%81%b8%e8%af%81%e7%ac%ac%e5%8d%81%e4%b8%80'
author: Editor
post_date: 2021-07-26 11:28:16
layout: post
link: http://kege.org.cn/3299
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病可灸证第十一

&nbsp;
<p class="content">烧针令其汗，针处被寒，核起而赤者，必发贲豚。气从少腹上撞者，灸其核上一壮<span class="emphasis_small">一本作各一壮，</span>与桂枝加桂汤。</p>
<p class="content">少阴病，得之一二日，口中和，其背恶寒者，当灸之。</p>
<p class="content">少阴病，其人吐利，手足不逆，反发热，不死。脉不至者，灸其少阴七壮。</p>
<p class="content">少阴病，下利，脉微涩者，即呕汗出，必数更衣，反少，当温其上，灸之<span class="emphasis_small">一云灸厥阴可五十壮。</span></p>
<p class="content">诸下利，皆可灸足大都五壮<span class="emphasis_small">一云七壮，</span>商丘、阴陵泉皆三壮。</p>
<p class="content">下利，手足厥，无脉，灸之不温，反微喘者，死。少阴负趺阳者，为顺也。</p>
<p class="content">伤寒六七日，其脉微，手足厥，烦躁，灸其厥阴。厥不还者，死。</p>
<p class="content">伤寒，脉促，手足厥逆，可灸之。为可灸少阴、厥阴，主逆。</p>