---
ID: 3291
post_title: 脉经·病发汗以后证第三
post_name: '%e8%84%89%e7%bb%8f%c2%b7%e7%97%85%e5%8f%91%e6%b1%97%e4%bb%a5%e5%90%8e%e8%af%81%e7%ac%ac%e4%b8%89'
author: Editor
post_date: 2021-07-26 11:20:35
layout: post
link: http://kege.org.cn/3291
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病发汗以后证第三

&nbsp;
<p class="content">二阳并病，太阳初得病时，发其汗，汗先出，复不彻，因转属阳明，续自微汗出，不恶寒。若太阳证不罢，不可下，下之为逆，如此者，可小发其汗。设面色缘缘正赤者，阳气怫郁在表，当解之，熏之。若发汗不大彻，不足言，阳气怫郁不得越。当汗而不汗，其人躁烦，不知痛处，乍在腹中，乍在四肢，按之不可得，其人短气但坐，汗出而不彻故也。更发其汗即愈。何以知其汗不彻？脉涩，故以知之。</p>
<p class="content">未持脉时，病人叉手自冒心。师因教试令欬而不即欬者，此必两耳无所闻也。所以然者，重发其汗，虚故也。</p>
<p class="content">发汗后，饮水多者必喘。以水灌之亦喘。</p>
<p class="content">发汗后，水药不得入口为逆。若更发其汗，必吐下不止。</p>
<p class="content">阳明病，本自汗出，医复重发其汗，病已差，其人微烦，不了了，此大便坚也，以亡津液，胃中干燥，故令其坚。当问小便日几行，若本日三四行，今日再行者，必知大便不久出，今为小便数少，津液当还入胃中，故知必当大便也。</p>
<p class="content">发汗多，又复发其汗，此为亡阳。若谵语、脉短者，死；脉自和者，不死。</p>
<p class="content">伤寒发其汗，身目为黄，所以然者，寒湿相搏，在里不解故也。病人有寒，复发其汗，胃中冷，必吐蛔。</p>
<p class="content">太阳病，发其汗，遂漏而不止，其人恶风，小便难，四肢微急，难以屈伸，属桂枝加附子汤。</p>
<p class="content">服桂枝汤，大汗出，若脉但洪大，与桂枝汤。若其形如疟，一日再三发，汗出便解，属桂枝二麻黄一汤。</p>
<p class="content">服桂枝汤，大汗出，大烦渴不解，若脉洪大，属白虎汤。</p>
<p class="content">伤寒，脉浮，自汗出，小便数，颇复<span class="emphasis_small">仲景颇复字作心烦</span>微恶寒，而脚挛急，反与桂枝，欲攻其表，得之便厥，咽干，烦躁，吐逆，当作甘草干姜汤，以复其阳。厥愈足温，更作芍药甘草汤与之，其脚即伸。而胃气不和，谵语，可与承气汤。重发其汗，复加烧针者，属四逆汤。</p>
<p class="content">伤寒，发汗已解，半日许复烦，其脉浮数，可复发其汗，属桂枝汤。</p>
<p class="content">发汗后，身体疼痛，其脉沉迟，属桂枝加芍药生姜人参汤。</p>
<p class="content">发汗后，不可更行桂枝汤，汗出而喘，无大热，可以麻黄杏子甘草石膏汤。</p>
<p class="content">发汗过多以后，其人叉手自冒心，心下悸，而欲得按之，属桂枝甘草汤。</p>
<p class="content">发汗后，其人脐下悸，欲作贲豚，属茯苓桂枝甘草大枣汤。</p>
<p class="content">发汗后，腹胀满，属厚朴生姜半夏甘草人参汤。</p>
<p class="content">发其汗不解，而反恶寒者，虚故也，属芍药甘草附子汤。不恶寒，但热者，实也，当和其胃气，宜小承气汤。</p>
<p class="content">太阳病，发汗，若大汗出，胃中燥，烦不得眠，其人欲饮水，当稍饮之，令胃中和则愈。</p>
<p class="content">发汗已，脉浮而数，复烦渴者，属五苓散。</p>
<p class="content">伤寒，汗出而渴，属五苓散证；不渴，属茯苓甘草汤。</p>
<p class="content">太阳病，发其汗，汗出不解，其人发热，心下悸，头眩，身<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_10.png" alt="img" />而动，振振欲擗地，属真武汤。</p>
<p class="content">伤寒，汗出，解之后，胃中不和，心下痞坚，干噫食臭，胁下有水气，腹中雷鸣而利，属生姜泻心汤。</p>
<p class="content">伤寒发热，汗出不解后，心中痞坚，呕而下利，属大柴胡汤。</p>
<p class="content">太阳病三日，发其汗不解，蒸蒸发热者，属于胃也，属承气汤。</p>
<p class="content">大汗出，热不去，内拘急，四肢疼，下利，厥逆而恶寒，属四逆汤。</p>
<p class="content">发汗多，亡阳谵语者，不可下，与柴胡桂枝汤，和其荣卫，以通津液，后自愈。</p>