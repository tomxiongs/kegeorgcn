---
ID: 3249
post_title: 脉经·平虚实第十
post_name: '%e8%84%89%e7%bb%8f%c2%b7%e5%b9%b3%e8%99%9a%e5%ae%9e%e7%ac%ac%e5%8d%81'
author: Editor
post_date: 2021-07-25 18:42:56
layout: post
link: http://kege.org.cn/3249
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

平虚实第十

&nbsp;
<p class="content">人有三虚三实，何谓也？然：有脉之虚实，有病之虚实，有诊之虚实。脉之虚实者，脉来软者为虚，牢者为实。病之虚实者，出者为虚，入者为实；言者为虚，不言者为实；缓者为虚，急者为实。诊之虚实者，痒者为虚，痛者为实；外痛内快为外实内虚，内痛外快为内实外虚。故曰虚实也。</p>
<p class="content">问曰：何谓虚实？答曰：邪气盛则实，精气夺则虚。何谓重实？所谓重实者，言大热病，气热脉满，是谓重实。</p>
问曰：经络俱实如何？何以治之？答曰：经络皆实，是寸脉急而尺缓也，当俱治之。故曰滑则顺，涩则逆。夫虚实者，皆从其物类始。五脏骨肉滑利，可以长久。