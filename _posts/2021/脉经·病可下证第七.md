---
ID: 3295
post_title: 脉经·病可下证第七
post_name: '%e8%84%89%e7%bb%8f%c2%b7%e7%97%85%e5%8f%af%e4%b8%8b%e8%af%81%e7%ac%ac%e4%b8%83'
author: Editor
post_date: 2021-07-26 11:24:13
layout: post
link: http://kege.org.cn/3295
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病可下证第七

&nbsp;

大法，秋宜下。
<p class="content">凡可下者，以汤胜丸散，中病便止，不必尽三服。</p>
<p class="content">阳明病，发热汗多者，急下之，属大柴胡汤。</p>
<p class="content">少阴病，得之二三日，口燥咽干者，急下之，属承气汤。</p>
<p class="content">少阴病六七日，腹满不大便者，急下之，属承气汤证。</p>
<p class="content">少阴病，下利清水，色青者，心下必痛，口干燥者，可下之，属大柴胡汤、承气汤证。</p>
<p class="content">下利，三部脉皆平，按其心下坚者，可下之，属承气汤证。</p>
<p class="content">阳明与少阳合病而利，脉不负者为顺，负者失也。互相克贼为负。</p>
<p class="content">滑而数者，有宿食，当下之，属大柴胡、承气汤证。</p>
<p class="content">伤寒后脉沉，沉为内实，<span class="emphasis_small">《玉函》云：脉沉实，沉实者，下之。</span>下之解，属大柴胡汤证。</p>
<p class="content">伤寒六七日，目中不了了，睛不和，无表里证，大便难，微热者，此为实。急下之，属大柴胡汤、承气汤证。</p>
<p class="content">太阳病未解，其脉阴阳俱停，必先振，汗出解。但阳微者，先汗之而解；但阴微者，先下之而解。属大柴胡汤证。<span class="emphasis_small">阴微一作尺实。</span></p>
<p class="content">脉双弦迟，心下坚，脉大而紧者，阳中有阴，可下之，属承气汤证。</p>
<p class="content">结胸者，项亦强，如柔痓状，下之即和。病者无表里证，发热七八日，虽脉浮数，可下之，属大柴胡汤证。</p>
<p class="content">太阳病六七日，表证续在，其脉微沉，反不结胸，其人发狂，此热在下焦，少腹当坚而满，小便</p>
<p class="content">自利者，下血乃愈。所以然者，以太阳随经，瘀热在里故也。属抵当汤。</p>
<p class="content">太阳病，身黄，其脉沉结，少腹坚，小便不利，为无血；小便自利，其人如狂者，血证谛。属抵当汤证。</p>
<p class="content">伤寒有热而少腹满，应小便不利，今反利者，此为血，当下之，属抵当丸证。</p>
<p class="content">阳明病，发热而汗出，此为热越，不能发黄，但头汗出，其身无有，齐颈而还，小便不利，渴引水浆，此为瘀热在里，身必发黄，属茵陈蒿汤。</p>
<p class="content">阳明证，其人喜忘，必有蓄血。所以然者，本有久瘀血，故令喜忘。虽坚，大便必黑，属抵当汤证。汗出而谵语者，有燥屎在胃中，此风也。过经乃可下之。下之若早，语言乱，以表虚里实故也。下之则愈，属大柴胡汤、承气汤证。</p>
<p class="content">病者烦热，汗出即解，复如疟状，日晡所发者，属阳明。脉实者，当下之，属大柴胡汤、承气汤证。阳明病，谵语，有潮热，而反不能食者，必有燥屎五六枚；若能食者，但坚耳，属承气汤证。</p>
<p class="content">太阳中风，下利呕逆，表解，乃可攻之。其人<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_11.png" alt="img" width="18" height="19" /><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_12.png" alt="img" width="19" height="20" />汗出，发作有时，头痛，心下痞坚满，引胁下痛，呕则短气，汗出，不恶寒，此为表解里未和，属十枣汤。</p>
<p class="content">太阳病不解，热结膀胱，其人如狂，血自下，下之即愈。其外未解，尚未可攻，当先解外。外解，小腹急结者，乃可攻之，属桃人承气汤。</p>
<p class="content">伤寒七八日，身黄如橘，小便不利，少腹微满，属茵陈蒿汤证。</p>
<p class="content">伤寒十余日，热结在里，复往来寒热，属大柴胡汤证。但结胸，无大热，此为水结在胸胁，头微汗出，与大陷胸汤。</p>
<p class="content">伤寒六七日，结胸热实，其脉沉紧，心下痛，按之如石坚，与大陷胸汤。</p>
<p class="content">阳明病，其人汗多，津液外出，胃中燥，大便必坚，坚者则谵语，属承气汤证。</p>
<p class="content">阳明病，不吐下而心烦者，可与承气汤。</p>
<p class="content">阳明病，其脉迟，虽汗出而不恶寒，其体<span class="emphasis_small">一本作人</span>必重，短气，腹满而喘，有潮热，如此者，其外为解，可攻其里。若手足濈然汗出者，此大便已坚，属承气汤。其热不潮，未可与承气汤。若腹满大而不大便者，属小承气汤，微和胃气，勿令至大下。</p>
<p class="content">阳明病，谵语，发潮热，其脉滑疾，如此者，属承气汤。因与承气汤一升，腹中转失气者，复与一升；如不转失气者，勿更与之。明日又不大便，脉反微涩者，此为里虚，为难治，不可更与承气汤。</p>
<p class="content">二阳并病，太阳证罢，但发潮热，手足<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_13.png" alt="img" width="20" height="20" /><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_14.png" alt="img" width="19" height="20" />汗出，大便难而谵语者，下之愈，属承气汤证。</p>
<p class="content">病人小便不利，大便乍难乍易，时有微热，喘冒不能卧者，有燥屎也，属承气汤证。</p>