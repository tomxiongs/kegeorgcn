---
ID: 3276
post_title: >
  脉经·扁鹊诊诸反逆死脉要诀第五
post_name: '%e8%84%89%e7%bb%8f%c2%b7%e6%89%81%e9%b9%8a%e8%af%8a%e8%af%b8%e5%8f%8d%e9%80%86%e6%ad%bb%e8%84%89%e8%a6%81%e8%af%80%e7%ac%ac%e4%ba%94'
author: Editor
post_date: 2021-07-25 20:20:44
layout: post
link: http://kege.org.cn/3276
published: true
tags: [ ]
categories:
  - 脉经
---
新刊王氏脉经卷第五

朝散大夫守光禄卿直秘阁判登闻检院

上护军臣林亿等类次

扁鹊诊诸反逆死脉要诀第五

&nbsp;

扁鹊曰：夫相死脉之气，如群鸟之聚，一马之驭系水交驰之状，如悬石之落。出筋之上，藏筋之下，坚关之里，不在荣卫，伺候交射，不可知也。
<p class="content">脉病人不病，脉来如屋漏、雀啄者，死。<span class="emphasis_small">屋漏者，其来既绝而止，时时复起，而不相连属也。雀啄者，脉来甚数而疾，绝止复顿来也。</span>又经言：得病七八日，脉如屋漏、雀啄者，死。<span class="emphasis_small">脉弹人手如黍米也。</span></p>
<p class="content">脉来如弹石，去如解索者，死。<span class="emphasis_small">弹石者，辟辟急也。解索者，动数而随散乱，无复次绪也。</span>脉困，病人脉如虾之游，如鱼之翔者，死。<span class="emphasis_small">虾游者，苒苒而起，寻复退没，不知所在，久乃复起，起辄迟而没去速者是也。鱼翔者，似鱼不行，而但掉尾动，头身摇</span><span class="emphasis_small">而久住者是也。</span></p>
<p class="content">脉如悬薄卷索者，死。</p>
<p class="content">脉如转豆者，死。脉如偃刀者，死。脉涌涌不去者，死。脉忽去忽来，暂止复来者，死。脉中侈者，死。脉分绝者，死<span class="emphasis_small">上下分散也。</span></p>
<p class="content">脉有表无里者，死。经名曰结，去即死。何谓结？脉在指下如麻子动摇，属肾，名曰结，去死近也。脉五来一止，不复增减者，死。经名曰代。何谓代？脉五来一止也。脉七来是人一息，半时不复增减，亦名曰代，正死不疑。</p>
<p class="content">经言：病或有死，或有不治自愈，或有连年月而不已。其死生存亡，可切脉而知之耶？然：可具知也。设病者若闭目不欲见人者，脉当得肝脉弦急而长，反得肺脉浮短而涩者，死也。病若开目而渴，心下牢者，脉当得紧实而数，反得沉滑而微者，死。病若吐血，复鼽衄者，脉当得沉细，而反浮大牢者，死。病若谵言妄语，身当有热，脉当洪大，而反手足四逆，脉反沉细微者，死。病若大腹而泄，脉当微细而涩，反得紧大而滑者，死。此之谓也。</p>
<p class="content">经言：形脉与病相反者，死。奈何？然：病若头痛目痛，脉反短涩者，死。</p>
<p class="content">病若腹痛，脉反浮大而长者，死。</p>
<p class="content">病若腹满而喘，脉反滑利而沉者，死。</p>
<p class="content">病若四肢厥逆，脉反浮大而短者，死。</p>
<p class="content">病若耳聋，脉反浮大而涩者，死。<span class="emphasis_small">《千金翼》云：脉大者生，沉迟细者难治。</span></p>
<p class="content">病若目䀮䀮，脉反大而缓者，死。</p>
<p class="content">左有病而右痛，右有病而左痛，下有病而上痛，上有病而下痛，此为逆，逆者死，不可治。脉来沉之绝濡，浮之不止，推手者，半月死<span class="emphasis_small">一作半日。</span>脉来微细而绝者，人病当死。</p>
<p class="content">人病脉不病者，生；脉病人不病者，死。</p>
<p class="content">人病尸厥，呼之不应，脉绝者，死。脉当大反小者，死。</p>
<p class="content">肥人脉细小，如丝欲绝者，死。</p>
<p class="content">羸人得躁脉者，死。</p>
<p class="content">人身涩而脉来往滑者，死。</p>
<p class="content">人身滑而脉来往涩者，死。</p>
<p class="content">人身小而脉来往大者，死。</p>
<p class="content">人身短而脉来往长者，死。</p>
<p class="content">人身长而脉来往短者，死。</p>
<p class="content">人身大而脉来往小者，死。</p>
<p class="content">尺脉不应寸，时如驰，半日死。<span class="emphasis_small">《千金》云：尺脉上应寸口，太迟者，半日死。</span></p>
<p class="content">肝脾俱至，则谷不化。肝多即死。</p>
<p class="content">肺肝俱至，则痈疽，四肢重。肺多即死。</p>
<p class="content">心肺俱至，则痹，消渴，懈怠。心多即死。</p>
<p class="content">肾心俱至，则难以言，九窍不通，四肢不举。肾多即死。</p>
<p class="content">脾肾俱至，则五脏败坏。脾多即死。</p>
<p class="content">肝心俱至，则热甚痸疭，汗不出，妄见邪。</p>
<p class="content">肝肾俱至，则疝瘕，少腹痛，妇人月使不来。</p>
<p class="content">肝满、肾满、肺满皆实，则为肿。肺之雍，喘而两胠满。肝雍，两胠满，卧则惊，不得小便。肾雍，脚下至少腹满，胫有大小，髀胻大跛，易偏枯。心脉满大，痫痸筋挛。肝脉小急，痫痸筋挛。肝脉骛暴，有所惊骇，脉不至，若喑，不治自已。肾脉小急，肝脉小急，心脉小急，不鼓皆为瘕。肾肝并沉，为石水；并浮，为风水；并虚，为死；并小弦，欲惊。肾脉大急沉，肝脉大急沉，皆为疝。心脉搏滑急为心疝，肺脉沉搏为肺疝。脾脉外鼓，沉为肠澼，久自已。肝脉小缓为肠澼，易治。肾脉小搏沉，为肠澼下血，血温身热者死。心肝澼，亦下血。二脏同病者可治，其脉小沉涩者为肠澼，其身热者死，热见七日死。胃脉沉鼓涩，胃外鼓大，心脉小紧急，皆膈偏枯，男子发左，女子发右，不喑舌转，可治，三十日起。其顺者喑，三岁起。年不满二十者，三岁死。脉至而搏，血衄身有热者，死。脉来如悬钩，浮，为热。脉至如喘，名曰气厥。气厥者，不知与人言。<span class="emphasis_small">《素问》《</span><span class="emphasis_small">甲乙》作暴厥。</span>脉至如数，使人暴惊，三四日自已。</p>
<p class="content">脉至浮合，浮合如数，一息十至、十至以上，是为经气予不足也，微见，九十日死。脉至如火新然，是心精之予夺也，草干而死。脉至如散叶，是肝气予虚也，木叶落而死。<span class="emphasis_small">木叶落作枣华。</span>脉至如省客，省客者，脉塞而鼓，是肾气予不足也，悬去枣华而死。脉至如泥丸，是胃经予不足也，榆荚落而死。<span class="emphasis_small">《素问》荚作叶。</span>脉至如横格，是胆气予不足也，禾熟而死。脉至如弦缕，是胞精予不足也，病善言，下霜而死；不言，可治。脉至如交漆，交漆者，左右傍至也，微见四十日死。<span class="emphasis_small">《甲乙》作交棘。</span>脉至如涌泉，浮鼓肌中，是大肠气予不足也，少气，味韭英而死。脉至如委土<span class="emphasis_small">《素问》作颓土</span>之状，按之不得，是肌气予不足也，五色先见黑，白垒<span class="emphasis_small">一作藟</span>发死。脉至如悬雍，悬雍者，浮揣切之益大，是十二俞之予不足也，水凝而死。脉至如偃刀，偃刀者，浮之小急也，按之坚大急，五脏菀热，寒热独并于肾也，如此其人不得坐，立春而死。脉至如丸滑不直手，不直手者，按之不可得也，是大肠气予不足也，枣叶生而死。脉至如舂者，令人善恐，不欲坐卧，行立常听，是小肠气予不足也，季秋而死。</p>
<p class="content">问曰：尝以春二月中，脉一病人，其脉反沉。师记言：到秋当死。其病反愈，到七月复病，因往脉之，其脉续沉。复记言：至冬死。</p>
<p class="content">问曰：二月中得沉脉，何以故处之至秋死也？师曰：二月之时，其脉自当濡弱而弦，得沉脉，到秋自沉，脉见浮即死，故知到秋当死也。七月之时，脉复得沉，何以处之至冬当死？师曰：沉脉属肾，真脏脉也，非时妄见。</p>
<p class="content">经言：王、相、囚、死。冬脉本王脉，不再见，故知至冬当死也。然后至冬复病，王以冬至日死，故知为谛。华佗效此。</p>