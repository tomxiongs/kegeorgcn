---
ID: 3323
post_title: >
  脉经·平胸痹心痛短气贲豚脉证第十
post_name: '%e8%84%89%e7%bb%8f%c2%b7%e5%b9%b3%e8%83%b8%e7%97%b9%e5%bf%83%e7%97%9b%e7%9f%ad%e6%b0%94%e8%b4%b2%e8%b1%9a%e8%84%89%e8%af%81%e7%ac%ac%e5%8d%81'
author: Editor
post_date: 2021-07-26 14:43:44
layout: post
link: http://kege.org.cn/3323
published: true
tags: [ ]
categories:
  - 脉经
---
新刊王氏脉经卷第八

朝散大夫守光禄卿直秘阁判登闻检院

上护军臣林亿等类次

平胸痹心痛短气贲豚脉证第十

&nbsp;
<p class="content">师曰：夫脉当取太过与不及，阳微阴弦，则胸痹而痛。所以然者，责其极虚也。今阳虚知在上焦，所以胸痹心痛者，以其脉阴弦故也。</p>
<p class="content">胸痹之病，喘息欬唾，胸背痛，短气，寸口脉沉而迟，关上小紧数者，栝蒌薤白白酒汤主之。</p>
<p class="content">平人无寒热，短气不足以息者，实也。</p>
<p class="content">贲豚病者，从少腹起，上冲咽喉，发作时欲死，复止，皆从惊得。其气上冲胸，腹痛，及往来寒热，贲豚汤主之。</p>
<p class="content">师曰：病有贲豚，有吐脓，有惊怖，有火邪，此四部病皆从惊发得之。</p>