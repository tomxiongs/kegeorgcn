---
ID: 3302
post_title: 脉经·病不可水证第十四
post_name: '%e8%84%89%e7%bb%8f%c2%b7%e7%97%85%e4%b8%8d%e5%8f%af%e6%b0%b4%e8%af%81%e7%ac%ac%e5%8d%81%e5%9b%9b'
author: Editor
post_date: 2021-07-26 11:30:21
layout: post
link: http://kege.org.cn/3302
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病不可水证第十四

&nbsp;
<p class="content">发汗后，饮水多者，必喘。以水灌之，亦喘。</p>
<p class="content">伤寒，大吐、大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。</p>
<p class="content">阳明病，潮热，微坚，可与承气汤。不坚，勿与之。若不大便六七日，恐有燥屎，欲知之法，可与小承气汤。若腹中不转失气者，此为但头坚后溏，不可攻之，攻之必腹满，不能食，欲饮水者，即哕。</p>
<p class="content">阳明病，若胃中虚冷，其人不能食，饮水即哕。</p>
<p class="content">下利，其脉浮大，此为虚，以强下之故也。设脉浮革，因尔肠鸣，当温之，与水即哕。</p>
<p class="content">病在阳，当以汗解，而反以水噀之，若灌之，其热却不得去，益烦，皮上粟起，意欲饮水，反不渴，宜文蛤散。若不差，与五苓散。若寒实结胸，无热证者，与三物小陷胸汤、白散亦可。身热皮粟不解，欲引衣自覆，若以水噀之洗之，益令热却不得出。当汗而不汗，即烦。假令汗出已，腹中痛，与芍药三两，如上法。</p>
<p class="content">寸口脉浮大，医反下之，此为大逆。浮即无血，大即为寒，寒气相搏，即为肠鸣。医乃不知，而反饮水，令汗大出，水得寒气，冷必相搏，其人即<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_21.png" alt="img" width="17" height="18" />。</p>
<p class="content">寸口脉濡而弱，濡即恶寒，弱即发热，濡弱相搏，脏气衰微，胸中苦烦，此非结热，而反薄居水渍布，冷铫贴之。阳气遂微，诸腑无所依，阴脉凝聚，结在心下，而不肯移，胃中虚冷，水谷不化，小便纵通，复不能多，微则可救，聚寒心下，当奈何也。</p>