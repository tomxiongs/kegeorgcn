---
ID: 3240
post_title: 脉经·平脉早晏法第二
post_name: '%e8%84%89%e7%bb%8f%c2%b7%e5%b9%b3%e8%84%89%e6%97%a9%e6%99%8f%e6%b3%95%e7%ac%ac%e4%ba%8c'
author: Editor
post_date: 2021-07-25 18:35:01
layout: post
link: http://kege.org.cn/3240
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

&nbsp;

<strong>平脉早晏法第二</strong>

&nbsp;

黄帝问曰：夫诊脉常以平旦，何也？岐伯对曰：平旦者，阴气未动，阳气未散，饮食未进，经脉未盛，络脉调均<span class="emphasis_small">《内经》作调匀，</span>气血未乱，故乃可诊。过此非也<span class="emphasis_small">《千金》同，《</span><span class="emphasis_small">素问》《</span><span class="emphasis_small">太素》云：有过之脉。</span>切脉动静而视精明，察五色，观五脏有余不足，六腑强弱，形之盛衰。以此参伍，决死生之分。