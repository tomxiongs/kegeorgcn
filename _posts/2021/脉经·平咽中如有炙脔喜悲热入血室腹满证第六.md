---
ID: 3335
post_title: >
  脉经·平咽中如有炙脔喜悲热入血室腹满证第六
post_name: '%e8%84%89%e7%bb%8f%c2%b7%e5%b9%b3%e5%92%bd%e4%b8%ad%e5%a6%82%e6%9c%89%e7%82%99%e8%84%94%e5%96%9c%e6%82%b2%e7%83%ad%e5%85%a5%e8%a1%80%e5%ae%a4%e8%85%b9%e6%bb%a1%e8%af%81%e7%ac%ac%e5%85%ad'
author: Editor
post_date: 2021-07-26 14:54:51
layout: post
link: http://kege.org.cn/3335
published: true
tags: [ ]
categories:
  - 脉经
---
新刊王氏脉经卷第九

朝散大夫守光禄卿直秘阁判登闻检院

上护军臣林亿等类次

平咽中如有炙脔喜悲热入血室腹满证第六

&nbsp;
<p class="content">妇人咽中如有炙腐状，半夏厚朴汤主之。</p>
<p class="content">妇人脏燥，喜悲伤，欲哭，象如神灵所作，数欠，甘草小麦汤主之。</p>
<p class="content">妇人中风，发热恶寒，经水适来，得之七八日，热除，脉迟，身凉，胸胁下满如结胸状，其人谵语，此为热入血室。当刺期门，随其虚实而取之。</p>
<p class="content">妇人中风七八日，续有寒热，发作有时，经水适断者，此为热入血室。其血必结，故使如疟状，发作有时，小柴胡汤主之。方在《伤寒》中。</p>
<p class="content">妇人伤寒发热，经水适来，昼日了了，暮则谵语，如见鬼状，此为热入血室。无犯胃气，若上二焦，必当自愈<span class="emphasis_small">二字疑。</span></p>
<p class="content">阳明病，下血而谵语，此为热入血室。但头汗出者，当刺期门，随其实而泻之，濈然汗出者则愈。</p>
<p class="content">妇人少腹满如敦敦状<span class="emphasis_small">《要略》云满而热，</span>小便微难而不渴，生后<span class="emphasis_small">生后疑</span>者，此为水与血并，结在血室，大黄甘遂汤主之。</p>