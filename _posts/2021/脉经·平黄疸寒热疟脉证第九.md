---
ID: 3322
post_title: 脉经·平黄疸寒热疟脉证第九
post_name: '%e8%84%89%e7%bb%8f%c2%b7%e5%b9%b3%e9%bb%84%e7%96%b8%e5%af%92%e7%83%ad%e7%96%9f%e8%84%89%e8%af%81%e7%ac%ac%e4%b9%9d'
author: Editor
post_date: 2021-07-26 14:43:13
layout: post
link: http://kege.org.cn/3322
published: true
tags: [ ]
categories:
  - 脉经
---
新刊王氏脉经卷第八

朝散大夫守光禄卿直秘阁判登闻检院

上护军臣林亿等类次

平黄疸寒热疟脉证第九

&nbsp;
<p class="content">凡黄候，其寸口脉近掌无脉，口鼻冷，并不可治。脉沉，渴欲饮水，小便不利者，皆发黄。</p>
<p class="content">腹满，舌痿黄，躁不得睡，属黄家。</p>
<p class="content">师曰：病黄疸，发热烦喘，胸满口燥者，以发病时，火劫其汗，两热所得。然黄家所得，从湿得之。一身尽发热，面黄，肚热。热在里，当下之。</p>
<p class="content">师曰：黄疸之病，当以十八日为期，治之十日以上为差，反剧为难治。</p>
<p class="content">又曰：疸而渴者，其疸难治。疸而不渴者，其疸可治。发于阴部，其人必呕；发于阳部，其人振寒而发热也。</p>
<p class="content">师曰：诸病黄家，但利其小便。假令脉浮，当以汗解之，宜桂枝加黄芪汤。又男子黄，小便自利，当与小建中汤。</p>
<p class="content">黄疸，腹满，小便不利而赤，自汗出，此为表和里实。当下之，宜大黄黄柏栀子芒硝汤。</p>
<p class="content">黄疸病，小便色不变，欲自利，腹满而喘，不可除热，热除必哕。哕者，小半夏汤主之。</p>
<p class="content">夫病酒黄疸，必小便不利。其候，心中热，足下热，是其证也。</p>
<p class="content">心中懊<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt008_6.png" alt="img" width="18" height="18" />而热，不能食，时欲吐，名曰酒疸。</p>
<p class="content">酒黄疸者，或无热，靖言了了，腹满欲吐，鼻燥，其脉浮者，先吐之；沉弦者，先下之。</p>
<p class="content">酒疸，心中热，欲呕者，吐之即愈。</p>
<p class="content">酒疸，黄色，心下结热而烦。</p>
<p class="content">酒疸下之，久久为黑疸，目青面黑，心中如啖蒜齑状，大便正黑，皮肤爪之不仁。其脉浮弱，虽黑微黄，故知之。</p>
<p class="content">寸口脉微而弱，微则恶寒，弱则发热。当发不发，骨节疼痛；当烦不烦，而极汗出。趺阳脉缓而迟，胃气反强。</p>
<p class="content">少阴脉微，微则伤精，阴气寒冷，少阴不足。谷气反强，饱则烦满，满则发热，客热消谷，发已复饥，热则腹满，微则伤精，谷强则瘦，名曰谷寒热。</p>
<p class="content">阳明病，脉迟者，食难用饱，饱则发烦。头眩者，必小便难，此欲作谷疸。虽下之，腹满如故，所以然者，脉迟故也。</p>
<p class="content">师曰：寸口脉浮而缓，浮则为风，缓则为痹。痹非中风，四肢苦烦，脾色必黄，瘀热以行。</p>
<p class="content">趺阳脉紧而数，数则为热，热则消谷；紧则为寒，食即满也。尺脉浮为伤肾，趺阳脉紧为伤脾。风寒相搏，食谷则眩，谷气不消，胃中苦浊，浊气下流，小便不通。阴被其寒，热流膀胱，身体尽黄，名曰谷疸。</p>
<p class="content">额上黑，微汗出，手足中热，薄暮则发，膀胱急，小便自利，名曰女劳疸。腹如水状，不治。</p>
<p class="content">黄家，日晡所发热，而反恶寒，此为女劳得之。膀胱急，少腹满，身尽黄，额上黑，足下热，因作黑疸。其腹胀如水状，大便必黑，时溏，此女劳之病，非水也。腹满者难治。硝石矾石散主之。</p>
<p class="content">夫疟脉自弦也，弦数者多热，弦迟者多寒。弦小紧者可下之，弦迟者可温药。若脉紧数者，可发汗，针灸之。浮大者，吐之。脉弦数者，风发也，以饮食消息止之。</p>
<p class="content">疟病结为癥瘕，名曰疟母，鳖甲煎丸主之。</p>
<p class="content">疟但见热者，温疟也。其脉平，身无寒但热，骨节疼烦，时呕，朝发暮解，暮发朝解，名曰温疟，白虎加桂枝汤主之。</p>
<p class="content">疟多寒者，牡疟也，蜀漆散主之。</p>