---
ID: 3245
post_title: 脉经·持脉轻重法第六
post_name: '%e8%84%89%e7%bb%8f%c2%b7%e6%8c%81%e8%84%89%e8%bd%bb%e9%87%8d%e6%b3%95%e7%ac%ac%e5%85%ad'
author: Editor
post_date: 2021-07-25 18:40:17
layout: post
link: http://kege.org.cn/3245
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

持脉轻重法第六

&nbsp;

脉有轻重，何谓也？然：初持脉如三菽之重，与皮毛相得者，肺部也。<span class="emphasis_small">菽者，小豆。言脉轻如三小豆之重。吕氏作大豆。皮毛之间者，肺气所行，故言肺部也。</span>如六菽之重，与血脉相得者，心部也。<span class="emphasis_small">心主血脉，次于肺，如六豆之重。</span>如九菽之重，与肌肉相得者，脾部也。<span class="emphasis_small">脾在中央，主肌肉，故次心，如九豆之重。</span>如十二菽之重，与筋平者，肝部也。<span class="emphasis_small">肝主筋，又在脾下，故次之。</span>按之至骨，举之来疾者，肾部也。<span class="emphasis_small">肾主骨，其脉沉至骨。</span>故曰轻重也。