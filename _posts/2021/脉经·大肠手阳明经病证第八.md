---
ID: 3284
post_title: 脉经·大肠手阳明经病证第八
post_name: '%e8%84%89%e7%bb%8f%c2%b7%e5%a4%a7%e8%82%a0%e6%89%8b%e9%98%b3%e6%98%8e%e7%bb%8f%e7%97%85%e8%af%81%e7%ac%ac%e5%85%ab'
author: Editor
post_date: 2021-07-25 20:28:44
layout: post
link: http://kege.org.cn/3284
published: true
tags: [ ]
categories:
  - 脉经
---
新刊王氏脉经卷第六

朝散大夫守光禄卿直秘阁判登闻检院

上护军臣林亿等类次

大肠手阳明经病证第八

&nbsp;
<p class="content">大肠病者，肠中切痛而鸣濯濯，冬日重感于寒则泄，当脐而痛，不能久立。与胃同候。取巨虚上廉。肠中雷鸣，气上冲胸，喘，不能久立，邪在大肠。刺肓之原、巨虚上廉、三里。大肠有寒，鹜溏；有热，便肠垢。大肠有宿食，寒栗发热，有时如疟状。大肠胀者，肠鸣而痛，寒则泄，食不化。厥气客于大肠，则梦田野。</p>
<p class="content">手阳明之脉，起于大指次指之端外侧，循指上廉，出合谷两骨之间，上入两筋之中，循臂上廉，上入肘外廉，循臑外前廉，上肩，出髃骨之前廉，上出柱骨之会上，下入缺盆，络肺，下膈，属大肠。其支者，从缺盆直入，上颈，贯颊，入下齿缝中，还出侠口，交人中，左之右，右之左，上侠鼻孔。是动则病齿痛，<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt006_13.png" alt="img" width="18" height="18" />肿。是主津所生病者，目黄，口干，鼽衄，喉痹，肩前臑痛，大指次指痛不用。气盛有余，则当脉所过者热肿；虚，则寒栗不复。盛者，则人迎大三倍于寸口；虚者，则人迎反小于寸口也。</p>