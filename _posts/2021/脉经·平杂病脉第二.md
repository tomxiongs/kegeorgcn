---
ID: 3265
post_title: 脉经·平杂病脉第二
post_name: '%e8%84%89%e7%bb%8f%c2%b7%e5%b9%b3%e6%9d%82%e7%97%85%e8%84%89%e7%ac%ac%e4%ba%8c'
author: Editor
post_date: 2021-07-25 20:09:48
layout: post
link: http://kege.org.cn/3265
published: true
tags: [ ]
categories:
  - 脉经
---
新刊王氏脉经卷第四

朝散大夫守光禄卿直秘阁判登闻检院

上护军臣林亿等类次

平杂病脉第二

&nbsp;
<p class="content">滑为实、为下<span class="emphasis_small">又为阳气衰。</span>数为虚、为热。浮为风、为虚。动为痛、为惊。</p>
<p class="content">沉为水、为实<span class="emphasis_small">又为鬼疰。</span>弱为虚、为悸。</p>
<p class="content">迟则为寒，涩则少血，缓则为虚，洪则为气<span class="emphasis_small">一作热。</span>紧则为寒，弦数为疟。</p>
<p class="content">疟脉自弦，弦数多热，弦迟多寒。微则为虚，代散则死。</p>
<p class="content">弦为痛痹<span class="emphasis_small">一作浮为风疰，</span>偏弦为饮，双弦则胁下拘急而痛，其人涩涩恶寒。</p>
<p class="content">脉大，寒热在中。</p>
<p class="content">伏者，霍乱。</p>
<p class="content">安卧，脉盛，谓之脱血。</p>
<p class="content">凡亡汗，肺中寒饮，冷水欬嗽，下利，胃中虚冷，此等其脉并紧。</p>
<p class="content">浮而大者，风。</p>
<p class="content">浮大者，中风，头重，鼻塞。</p>
<p class="content">浮而缓，皮肤不仁，风寒入肌肉。</p>
<p class="content">滑而浮散者，摊缓风。</p>
<p class="content">滑者，鬼疰。</p>
<p class="content">涩而紧，痹病。</p>
<p class="content">浮洪大长者，风眩癫疾。</p>
<p class="content">大坚疾者，癫病。</p>
<p class="content">弦而钩，胁下如刀刺，状如蜚尸，至困不死。</p>
<p class="content">紧而急者，遁尸。</p>
<p class="content">洪大者，伤寒热病。</p>
<p class="content">浮洪大者，伤寒。秋吉，春成病。</p>
<p class="content">浮而滑者，宿食。</p>
<p class="content">浮滑而疾者，食不消，脾不磨。</p>
<p class="content">短疾而滑，酒病。</p>
<p class="content">浮而细滑，伤饮。</p>
<p class="content">迟而涩，中寒，有癥结。</p>
<p class="content"><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt004_1.png" alt="img" width="16" height="16" />而紧，积聚，有击痛。</p>
<p class="content">弦急，疝瘕，小腹痛，又为癖病<span class="emphasis_small">一作痹病。</span></p>
<p class="content">迟而滑者，胀。</p>
<p class="content">盛而紧，曰胀。</p>
<p class="content">弦小者，寒癖。</p>
<p class="content">沉而弦者，悬饮，内痛。</p>
<p class="content">弦数，有寒饮，冬夏难治。</p>
<p class="content">紧而滑者，吐逆。</p>
<p class="content">小弱而涩，胃反。</p>
<p class="content">迟而缓者，有寒。</p>
<p class="content">微而紧者，有寒。</p>
<p class="content">沉而迟，腹脏有冷病。</p>
<p class="content">微弱者，有寒，少气。</p>
<p class="content">实紧，胃中有寒，苦不能食。时时利者，难治。<span class="emphasis_small">一作时时呕稽留难治。</span></p>
<p class="content">滑数，心下结，热盛。</p>
<p class="content">滑疾，胃中有热。</p>
<p class="content">缓而滑，曰热中。</p>
<p class="content">沉<span class="emphasis_small">一作浮</span>而急，病伤寒，暴发虚热。</p>
<p class="content">浮而绝者，气。</p>
<p class="content">辟大而滑，中有短气。</p>
<p class="content">浮短者，其人肺伤。诸气微少，不过一年死。法当嗽也。</p>
<p class="content">沉而数，中水。冬不治自愈。</p>
<p class="content">短而数，心痛，心烦。</p>
<p class="content">弦而紧，胁痛，脏伤，有瘀血。<span class="emphasis_small">一作有寒血。</span></p>
<p class="content">沉而滑，为下重，亦为背膂痛。</p>
<p class="content">脉来细而滑，按之能虚，因急持直者，僵仆，从高堕下，病在内。</p>
<p class="content">微浮，秋吉，冬成病。</p>
<p class="content">微数，虽甚不成病，不可劳。</p>
<p class="content">浮滑疾紧者，以合百病，久易愈。</p>
<p class="content">阳邪来，见浮洪。</p>
<p class="content">阴邪来，见沉细。</p>
<p class="content">水谷来，见坚实。</p>
<p class="content">脉来乍大乍小、乍长乍短者，为祟。</p>
<p class="content">脉来洪大嫋嫋者，社祟。</p>
<p class="content">脉来沉沉泽泽，四肢不仁而重，土祟。</p>
<p class="content">脉与肌肉相得，久持之至者，可下之。</p>
<p class="content">弦小紧者，可下之。</p>
<p class="content">紧而数，寒热俱发，必下乃愈。</p>
<p class="content">弦迟者，宜温药。</p>
<p class="content">紧数者，可发其汗。</p>