---
ID: 3338
post_title: 脉经·平小儿杂病证第九
post_name: '%e8%84%89%e7%bb%8f%c2%b7%e5%b9%b3%e5%b0%8f%e5%84%bf%e6%9d%82%e7%97%85%e8%af%81%e7%ac%ac%e4%b9%9d'
author: Editor
post_date: 2021-07-26 14:56:42
layout: post
link: http://kege.org.cn/3338
published: true
tags: [ ]
categories:
  - 脉经
---
新刊王氏脉经卷第九

朝散大夫守光禄卿直秘阁判登闻检院

上护军臣林亿等类次

平小儿杂病证第九

&nbsp;
<p class="content">小儿脉，呼吸八至者平，九至者伤，十至者困。</p>
<p class="content">诊小儿脉，法多雀斗，要以三部脉为主。若紧为风痫，沉者乳不消，弦急者客忤气。</p>
<p class="content">小儿是其日数应变蒸之时，身热而脉乱，汗不出，不欲食，食辄吐<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt009_1.png" alt="img" width="16" height="16" />者，脉乱无苦也。</p>
<p class="content">小儿脉沉而数者，骨间有热，欲以腹按冷清也。</p>
<p class="content">小儿大便赤，青瓣，飧泄，脉小，手足寒，难已；脉小，手足温，易已。</p>
<p class="content">小儿病困，汗出如珠，著身不流者，死。</p>
<p class="content">小儿病，其头毛，皆上逆者，必死。耳间青脉起者，瘈痛。</p>
<p class="content">小儿病而囟陷入，其口唇干，目皮反，口中气出冷，足与头相抵，卧不举身，手足四肢垂，其卧正直如得缚，其掌中冷，皆死。至十日不可复治也。</p>