---
ID: 3293
post_title: 脉经·病可吐证第五
post_name: '%e8%84%89%e7%bb%8f%c2%b7%e7%97%85%e5%8f%af%e5%90%90%e8%af%81%e7%ac%ac%e4%ba%94'
author: Editor
post_date: 2021-07-26 11:21:49
layout: post
link: http://kege.org.cn/3293
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病可吐证第五

&nbsp;
<p class="content">大法，春宜吐。</p>
<p class="content">凡服汤吐，中病便止，不必尽剂也。</p>
<p class="content">病如桂枝证，其头不痛，项不强，寸口脉微浮，胸中痞坚，气上撞咽喉，不得息，此为胸有寒，当吐之。</p>
<p class="content">病胸上诸实，胸中郁郁而痛，不能食，欲使人按之，而反有浊唾，下利日十余行，其脉反迟，寸口微滑，此可吐之，吐之利即止。</p>
<p class="content">少阴病，饮食入则吐，心中温温欲吐，复不能吐，当遂吐之。宿食在上管，当吐之。</p>
<p class="content">病者手足厥冷，脉乍紧，邪结在胸中，心下满而烦，饥不能食，病在胸中，当吐之。</p>