---
ID: 3298
post_title: 脉经·病不可灸证第十
post_name: '%e8%84%89%e7%bb%8f%c2%b7%e7%97%85%e4%b8%8d%e5%8f%af%e7%81%b8%e8%af%81%e7%ac%ac%e5%8d%81'
author: Editor
post_date: 2021-07-26 11:27:21
layout: post
link: http://kege.org.cn/3298
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病不可灸证第十

&nbsp;
<p class="content">微数之脉，慎不可灸，因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。</p>
<p class="content">脉浮，当以汗解，而反灸之，邪无从去，因火而盛，病从腰以下，必当重而痹，此为火逆。若欲自解，当先烦，烦乃有汗，随汗而解。何以知之？脉浮，故知汗出当解。</p>
<p class="content">脉浮，热甚，而灸之，此为实，实以虚治，因火而动，咽燥必唾血。</p>