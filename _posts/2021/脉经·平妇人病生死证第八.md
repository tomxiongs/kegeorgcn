---
ID: 3337
post_title: 脉经·平妇人病生死证第八
post_name: '%e8%84%89%e7%bb%8f%c2%b7%e5%b9%b3%e5%a6%87%e4%ba%ba%e7%97%85%e7%94%9f%e6%ad%bb%e8%af%81%e7%ac%ac%e5%85%ab'
author: Editor
post_date: 2021-07-26 14:56:16
layout: post
link: http://kege.org.cn/3337
published: true
tags: [ ]
categories:
  - 脉经
---
新刊王氏脉经卷第九

朝散大夫守光禄卿直秘阁判登闻检院

上护军臣林亿等类次

平妇人病生死证第八

&nbsp;
<p class="content">诊妇人漏血下赤白，日下血数升，脉急疾者，死；迟者，生。</p>
<p class="content">诊妇人漏下赤白不止，脉小虚滑者，生；大紧实数者，死。</p>
<p class="content">诊妇人新生乳子，脉沉小滑者，生；实大坚弦急者，死。</p>
<p class="content">诊妇人疝瘕、积聚，脉弦急者，生；虚弱小者，死。</p>
<p class="content">诊妇人新生乳子，因得热病，其脉悬小，四肢温者，生；寒清者，死。</p>
<p class="content">诊妇人生产，因中风、伤寒、热病，喘鸣而肩息，脉实大浮缓者，生；小急者，死。</p>
<p class="content">诊妇人生产之后，寸口脉焱疾不调者，死；沉微附骨不绝者，生。</p>
<p class="content">金疮在阴处，出血不绝，阴脉不能至阳者，死；接阳而复出者，生。</p>