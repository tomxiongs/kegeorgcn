---
ID: 3256
post_title: >
  脉经·平人迎神门气口前后脉第二
post_name: '%e8%84%89%e7%bb%8f%c2%b7%e5%b9%b3%e4%ba%ba%e8%bf%8e%e7%a5%9e%e9%97%a8%e6%b0%94%e5%8f%a3%e5%89%8d%e5%90%8e%e8%84%89%e7%ac%ac%e4%ba%8c'
author: Editor
post_date: 2021-07-25 18:49:54
layout: post
link: http://kege.org.cn/3256
published: true
tags: [ ]
categories:
  - 脉经
---
新刊王氏脉经卷第二
朝散大夫守光禄卿直秘阁判登闻检院
上护军臣林亿等类次

平人迎神门气口前后脉第二

心实

左手寸口人迎以前脉阴实者，手厥阴经也。病苦闭，大便不利，腹满，四肢重，身热，苦胃胀，刺三里。

心虚

左手寸口人迎以前脉阴虚者，手厥阴经也。病苦悸恐，不乐，心腹痛，难以言，心如寒状恍惚。

小肠实

左手寸口人迎以前脉阳实者，手太阳经也。病苦身热，热来去，汗出一作汗不出而烦，心中满，身重，口中生疮。

小肠虚

左手寸口人迎以前脉阳虚者，手太阳经也。病苦颅际偏头痛，耳颊痛。

心小肠俱实

左手寸口人迎以前脉阴阳俱实者，手少阴与太阳经俱实也。病苦头痛，身热，大便难，心腹烦满，不得卧，以胃气不转，水谷实也。

心小肠俱虚

左手寸口人迎以前脉阴阳俱虚者，手少阴与太阳经俱虚也。病苦洞泄，苦寒，少气，四肢寒，肠澼。

肝实

左手关上脉阴实者，足厥阴经也。病苦心下坚满，常两胁痛，自忿忿如怒状。

肝虚

左手关上脉阴虚者，足厥阴经也。病苦胁下坚，寒热，腹满，不欲饮食，腹胀，悒悒不乐，妇人月经不利，腰腹痛。

胆实

左手关上脉阳实者，足少阳经也。病苦腹中气满，饮食不下，咽干，头重痛，洒洒恶寒，胁痛。

胆虚

左手关上脉阳虚者，足少阳经也。病苦眩、厥、痿，足指不能摇，躄，坐不能起，僵仆，目黄，失精䀮䀮。

肝胆俱实

左手关上脉阴阳俱实者，足厥阴与少阳经俱实也。病苦胃胀，呕逆，食不消。

肝胆俱虚

左手关上脉阴阳俱虚者，足厥阴与少阳经俱虚也。病苦恍惚，尸厥不知人，妄见，少气，不能言，时时自惊。

肾实
<p class="content">左手尺中神门以后脉阴实者，足少阴经也。病苦膀胱胀闭，少腹与腰脊相引痛。</p>
<p class="content">左手尺中神门以后脉阴实者，足少阴经也。病苦舌燥，咽肿，心烦，嗌干，胸胁时痛，喘欬，汗出，小腹胀满，腰背强急，体重骨热，小便赤黄，好怒好忘，足下热疼，四肢黑，耳聋。</p>
<p class="content"><span class="emphasis_bold">肾虚</span></p>
<p class="content">左手尺中神门以后脉阴虚者，足少阴经也。病苦心中闷，下重，足肿不可以按地。</p>
<p class="content"><span class="emphasis_bold">膀胱实</span></p>
<p class="content">左手尺中神门以后脉阳实者，足太阳经也。病苦逆满，腰中痛，不可俯仰，劳也。</p>
<p class="content"><span class="emphasis_bold">膀胱虚</span></p>
<p class="content">左手尺中神门以后脉阳虚者，足太阳经也。病苦脚中筋急，腹中痛引腰背，不可屈伸，转筋，恶风，偏枯，腰痛，外踝后痛。</p>
<p class="content"><span class="emphasis_bold">肾膀胱俱实</span></p>
<p class="content">左手尺中神门以后脉阴阳俱实者，足少阴与太阳经俱实也。病苦脊强，反折，戴眼，气上抢心，脊痛，不能自反侧。</p>
<p class="content"><span class="emphasis_bold">肾膀胱俱虚</span></p>
<p class="content">左手尺中神门以后脉阴阳俱虚者，足少阴与太阳经俱虚也。病苦小便利，心痛，背寒，时时少腹满。</p>
<p class="content"><span class="emphasis_bold">肺实</span></p>
<p class="content">右手寸口气口以前脉阴实者，手太阴经也。病苦肺胀，汗出若露，上气喘逆，咽中塞，如欲呕状。</p>
<p class="content"><span class="emphasis_bold">肺虚</span></p>
<p class="content">右手寸口气口以前脉阴虚者，手太阴经也。病苦少气不足以息，嗌干，不朝津液。</p>
<p class="content"><span class="emphasis_bold">大肠实</span></p>
<p class="content">右手寸口气口以前脉阳实者，手阳明经也。病苦腹满，善喘欬，面赤身热，喉咽<span class="emphasis_small">一本作咽喉</span>中如核状。</p>
<p class="content"><span class="emphasis_bold">大肠虚</span></p>
<p class="content">右手寸口气口以前脉阳虚者，手阳明经也。病苦胸中喘，肠鸣，虚渴，唇口干，目急，善惊，泄白。</p>
<p class="content"><span class="emphasis_bold">肺大肠俱实</span></p>
<p class="content">右手寸口气口以前脉阴阳俱实者，手太阴与阳明经俱实也。病苦头痛，目眩，惊狂，喉痹痛，手臂卷，唇吻不收。</p>
<p class="content"><span class="emphasis_bold">肺大肠俱虚</span></p>
<p class="content">右手寸口气口以前脉阴阳俱虚者，手太阴与阳明经俱虚也。病苦耳鸣嘈嘈，时妄见光明，情中不乐，或如恐怖。</p>
<p class="content"><span class="emphasis_bold">脾实</span></p>
<p class="content">右手关上脉阴实者，足太阴经也。病苦足寒胫热，腹胀满，烦扰不得卧。</p>
<p class="content"><span class="emphasis_bold">脾虚</span></p>
<p class="content">右手关上脉阴虚者，足太阴经也。病苦泄注，腹满，气逆，霍乱呕吐，黄疸，心烦不得卧，肠鸣。</p>
<p class="content"><span class="emphasis_bold">胃实</span></p>
<p class="content">右手关上脉阳实者，足阳明经也。病苦腹中坚痛而热<span class="emphasis_small">《千金》作病苦头痛，</span>汗不出，如温疟，唇口干，善哕，乳痈，缺盆腋下肿痛。</p>
<p class="content"><span class="emphasis_bold">胃虚</span></p>
<p class="content">右手关上脉阳虚者，足阳明经也。病苦胫寒，不得卧，恶寒洒洒，目急，腹中痛，虚鸣<span class="emphasis_small">《外台》作耳虚鸣，</span>时寒时热，唇口干，面目浮肿。</p>
<p class="content"><span class="emphasis_bold">脾胃俱实</span></p>
<p class="content">右手关上脉阴阳俱实者，足太阴与阳明经俱实也。病苦脾胀腹坚，抢胁下痛，胃气不转，大便难，时反泄利，腹中痛，上冲肺肝，动五脏，立喘鸣，多惊，身热，汗不出，喉痹，精少。</p>
<p class="content"><span class="emphasis_bold">脾胃俱虚</span></p>
<p class="content">右手关上脉阴阳俱虚者，足太阴与阳明经俱虚也。病苦胃中如空状，少气不足以息，四逆寒，泄注不已。</p>
<p class="content"><span class="emphasis_bold">肾实</span></p>
<p class="content">右手尺中神门以后脉阴实者，足少阴经也。病苦痹，身热，心痛，脊胁相引痛，足逆热烦。</p>
<p class="content"><span class="emphasis_bold">肾虚</span></p>
<p class="content">右手尺中神门以后脉阴虚者，足少阴经也。病苦足胫小弱，恶风寒，脉代绝，时不至，足寒，上重下轻，行不可以按地，少腹胀满，上抢胸胁，痛引肋下。</p>
<p class="content"><span class="emphasis_bold">膀胱实</span></p>
<p class="content">右手尺中神门以后脉阳实者，足太阳经也。病苦转胞，不得小便，头眩痛，烦满，脊背强。</p>
<p class="content"><span class="emphasis_bold">膀胱虚</span></p>
<p class="content">右手尺中神门以后脉阳虚者，足太阳经也。病苦肌肉振动，脚中筋急，耳聋忽忽不闻，恶风，飕飕作声。</p>
<p class="content"><span class="emphasis_bold">肾膀胱俱实</span></p>
<p class="content">右手尺中神门以后脉阴阳俱实者，足少阴与太阳经俱实也。病苦癫疾，头重与目相引痛，厥欲起走，反眼，大风，多汗。</p>
<p class="content"><span class="emphasis_bold">肾膀胱俱虚</span></p>
右手尺中神门以后脉阴阳俱虚者，足少阴与太阳经俱虚也。病苦心痛，若下重不自收，篡反出，时时苦洞泄，寒中泄，肾、心俱痛。一说云：肾有左右，而膀胱无二。今用当以左肾合膀胱，右肾合三焦。