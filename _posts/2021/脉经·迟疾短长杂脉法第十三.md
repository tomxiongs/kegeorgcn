---
ID: 3252
post_title: 脉经·迟疾短长杂脉法第十三
post_name: '%e8%84%89%e7%bb%8f%c2%b7%e8%bf%9f%e7%96%be%e7%9f%ad%e9%95%bf%e6%9d%82%e8%84%89%e6%b3%95%e7%ac%ac%e5%8d%81%e4%b8%89'
author: Editor
post_date: 2021-07-25 18:45:03
layout: post
link: http://kege.org.cn/3252
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

迟疾短长杂脉法第十三

&nbsp;
<p class="content">黄帝问曰：余闻胃气、手少阳三焦、四时五行脉法。夫人言脉有三阴三阳，知病存亡，脉外以知内，尺寸大小，愿闻之。岐伯曰：寸口之中，外别浮沉、前后、左右、虚实、死生之要，皆见寸口之中。脉从前来者为实邪，从后来者为虚邪，从所不胜来者为贼邪，从所胜来者为微邪，自病<span class="emphasis_small">一作得</span>者为正邪。外结者病痈肿，内结者病疝瘕也。间来而急者，病正在心，癥气也。脉来疾者，为风也；脉来滑者，为病食也；脉来滑躁者，病有热也；脉来涩者，为病寒湿也。脉逆顺之道，不与众谋。</p>
<p class="content">师曰：夫呼者，脉之头也。初持之来疾去迟，此为出疾入迟，为内虚外实；初持脉来迟去疾，此为出迟入疾，为内实外虚也。</p>
<p class="content">脉数则在腑，迟则在脏。脉长而弦，病在肝<span class="emphasis_small">扁鹊云：病出于肝。</span>脉小血少，病在心<span class="emphasis_small">扁鹊云：脉大而洪，病</span></p>
<p class="content"><span class="emphasis_small">出于心。</span>脉下坚上虚，病在脾胃<span class="emphasis_small">扁鹊云：病出于脾胃。</span>脉滑<span class="emphasis_small">一作涩</span>而微浮，病在肺<span class="emphasis_small">扁鹊云：病出于肺。</span>脉大而坚，病在肾。<span class="emphasis_small">扁鹊云：</span><span class="emphasis_small">小而紧。</span>脉滑者多血少气，脉涩者少血多气，脉大者血气俱多。又云：脉来大而坚者血气俱实，脉小者血气俱少。又云：脉来细而微者血气俱虚。沉细滑疾者热，迟紧为寒。<span class="emphasis_small">又云：洪数滑疾为热，涩迟沉细为寒。</span>脉盛滑紧者病在外热，脉小实而紧者病在内冷。脉小弱而涩者谓之久病，脉滑浮而疾者谓之新病。脉浮滑，其人外热，风走刺，有饮，难治。脉沉而紧，上焦有热，下寒，得冷即便下。脉沉而细，下焦有寒，小便数，时苦绞痛，下利重。脉浮紧且滑直者，外热内冷，不得大小便。</p>
<p class="content">脉洪大紧急，病速进在外，苦头发热、痈肿；脉细小紧急，病速进在中，寒为疝瘕、积聚，腹中刺痛。脉沉重而直前绝者，病血在肠间；脉沉重而中散者，因寒食成癥。脉直前而中散绝者，病消渴<span class="emphasis_small">一云病浸淫痛。</span>脉沉重，前不至寸口，徘徊绝者，病在肌肉，遁尸。脉左转而沉重者，气癥阳在胸中，脉右转出不至寸口者，内有肉癥。脉累累如贯珠不前至，有风寒在大肠，伏留不去；脉累累中止不至，寸口软者，结热在小肠膜中，伏留不去。脉直前左右弹者，病在血脉中，肧血也；脉后而左右弹者，病在筋骨中也。脉前大后小，即头痛目眩；脉前小后大，即胸满短气。上部有脉，下部无脉，其人当吐，不吐者死；上部无脉，下部有脉，虽困无所苦。</p>
<p class="content">夫脉者，血之府也。长则气治，短则气病，数则烦心，大则病进，上盛则气高，下盛则气胀，代则气衰，细则气少<span class="emphasis_small">《太素》细作滑，</span>涩则心痛。浑浑革革，至如涌泉，病进而危；弊弊绰绰，其去如弦绝者，死。短而急者病在上，长而缓者病在下；沉而弦急者病在内，浮而洪大者病在外；脉实者病在内，脉虚者病在外。在上为表，在下为里；浮为在表，沉为在里。</p>