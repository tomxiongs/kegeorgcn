---
ID: 3282
post_title: 脉经·胃足阳明经病证第六
post_name: '%e8%84%89%e7%bb%8f%c2%b7%e8%83%83%e8%b6%b3%e9%98%b3%e6%98%8e%e7%bb%8f%e7%97%85%e8%af%81%e7%ac%ac%e5%85%ad'
author: Editor
post_date: 2021-07-25 20:27:22
layout: post
link: http://kege.org.cn/3282
published: true
tags: [ ]
categories:
  - 脉经
---
新刊王氏脉经卷第六

朝散大夫守光禄卿直秘阁判登闻检院

上护军臣林亿等类次

胃足阳明经病证第六

&nbsp;
<p class="content">胃病者，腹胀，胃管当心而痛，上支两胁，膈咽不通，饮食不下，取三里。饮食不下，隔塞不通，邪在胃管。在上管，则抑而刺之；在下管，则散而去之。胃脉搏坚而长，其色赤，当病折髀。其软而散者，当病食痹，髀痛。胃中有癖，食冷物者，痛，不能食；食热即能食。胃胀者，腹满，胃管痛，鼻闻焦臭，妨于食，大便难。</p>
<p class="content">诊得胃脉，病形何如？曰：胃实则胀，虚则泄。病先发于胃，胀满；五日之肾，少腹腰脊痛，胫酸；三日之膀胱，背<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt006_11.png" alt="img" width="18" height="18" />筋痛，小便闭；五日上之脾，闭塞不通，身痛体重。<span class="emphasis_small">《灵枢》云：上之心。</span>六日不已，死，冬夜半后，夏日昳。<span class="emphasis_small">六日一作三日。</span>脉浮而芤，浮则为阳，芤则为阴，浮芤相搏，胃气生热，其阳则绝。趺阳脉浮者，胃气虚也。趺阳脉浮大者，此胃家微，虚烦，圊必日再行。芤而有胃气者，脉浮之大而软，微按之芤，故知芤而有胃气也。趺阳脉数者，胃中有热，即消谷引食。趺阳脉涩者，胃中有寒，水谷不化。趺阳脉粗粗而浮者，其病难治。趺阳脉浮迟者，故久病。趺阳脉虚则遗溺，实则失气。动作头痛重，热气朝者，属胃。厥气客于胃，则梦饮食。</p>
<p class="content">足阳明之脉，起于鼻交<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt006_12.png" alt="img" width="17" height="18" />中，旁约太阳之脉，下循鼻外，入上齿中，还出侠口，环唇，下交承浆。却循颐后下廉出大迎，循颊车，上耳前，过客主人，循发际，至额颅。其支者，从大迎前下人迎，循喉咙，入缺盆，下膈，属胃，络脾。其直者，从缺盆下乳内廉，下侠脐，入气街中。其支者，起胃下口，循腹里，下至气街中而合，以下髀关，抵伏兔，下入膝膑中，下循胻外廉，下足跗，入中指内间。其支者，下膝三寸，而别以下入中指外间。其支者，别跗上，入大指间，出其端。是动则病悽悽然振寒，善伸，数欠，颜黑。病至恶人与火，闻木音则惕然而惊，心动，欲独闭户牖而处，甚则欲上高而歌，弃衣而走，贲响腹胀，是为骭厥。是主血<span class="emphasis_small">血一作胃</span>所生病者，狂，疟<span class="emphasis_small">一作瘈，</span>温淫汗出，鼽衄，口㖞，唇紧，颈肿，喉痹，大腹水肿，膝膑痛，循膺、乳、街、股、伏兔、骭外廉、足跗上皆痛，中指不用。气盛，则身以前皆热，其有余于胃，则消谷善饥，溺色黄；气不足，则身以前皆寒栗，胃中寒则胀满。盛者，则人迎大三倍于寸口；虚者，则人迎反小于寸口也。</p>