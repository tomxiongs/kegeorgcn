---
ID: 3238
post_title: 脉经·脉形状指下秘决第一
post_name: '%e8%84%89%e5%bd%a2%e7%8a%b6%e6%8c%87%e4%b8%8b%e7%a7%98%e5%86%b3%e7%ac%ac%e4%b8%80'
author: Editor
post_date: 2021-07-25 18:27:49
layout: post
link: http://kege.org.cn/3238
published: true
tags: [ ]
categories:
  - 脉经
---
<!-- wp:preformatted -->
<pre class="wp-block-preformatted">新刊王氏脉经卷第一
朝散大夫守光禄卿直秘阁判登闻检院上护军臣林亿等类次<br /><br /></pre>
<!-- /wp:preformatted -->

<!-- wp:paragraph -->
<p><strong>脉形状指下秘决第一</strong> <em><span style="color: #808080;">二十四种</span></em></p>
<p>浮脉，举之有余，按之不足<em><span style="color: #808080;">浮于手下</span></em>。</p>
<p>芤脉，浮大而软，按之中央空，两边实。<span style="color: #808080;"><em>一曰手下无，两傍有。</em></span></p>
<p>洪脉，极大在指下。<span style="color: #808080;"><em>一曰浮而大。</em></span></p>
<p>滑脉，往来前却流利，辗转替替然，与数相似。<span style="color: #808080;"><em>一曰浮中如有力。一曰漉漉如欲脱。</em></span></p>
<p>数脉，去来促急。<span style="color: #808080;"><em>一曰一息六七至。一曰数者进之名。</em></span></p>
<p>促脉，来去数，时一止复来。</p>
<p>弦脉，举之无有，按之如弓弦状。<span style="color: #808080;"><em>一曰如张弓弦，按之不移。又曰浮紧为弦。</em></span></p>
<p>紧脉，数如切绳状。<span style="color: #808080;"><em>一曰如转索之无常。</em></span></p>
<p>沉脉，举之不足，按之有余。<span style="color: #808080;"><em>一曰重按之乃得。</em></span></p>
<p>伏脉，极重指按之，着骨乃得。<span style="color: #808080;"><em>一曰手下裁动。一曰按之不足，举之无有。一曰关上沉不出，名曰伏。</em></span></p>
<p>革脉，有似沉伏，实大而长，微弦。<span style="color: #808080;"><em>《千金翼》以革为牢。</em></span></p>
<p>实脉，大而长，微强，按之隐指愊愊然。<span style="color: #808080;"><em>一曰沉浮皆得。</em></span></p>
<p>微脉，极细而软，或欲绝，若有若无。<span style="color: #808080;"><em>一曰小也。一曰手下快。一曰浮而薄。一曰按之如欲尽。</em></span></p>
<p class="content">涩脉，细而迟，往来难且散，或一止复来。<span style="color: #808080;"><em><span class="emphasis_small">一曰浮而短。一曰短而止。或曰散也。</span></em></span></p>
<p class="content">细脉，小大于微，常有，但细耳。</p>
<p class="content">软脉，极软而浮细。<span style="color: #808080;"><em><span class="emphasis_small">一曰按之无有，举之有余。一曰细小而软。软，一作濡，曰濡者，如帛衣在水中，轻手相得。</span></em></span></p>
<p class="content">弱脉，极软而沉细，按之欲绝指下。<span style="color: #808080;"><em><span class="emphasis_small">一曰按之乃得，举之无有。</span></em></span></p>
<p class="content">虚脉，迟大而软，按之不足，隐指豁豁然空。</p>
<p class="content">散脉，大而散。散者，气实血虚，有表无里。</p>
<p class="content">缓脉，去来亦迟，小<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt001_1.png" alt="img" />于迟。<span style="color: #808080;"><em><span class="emphasis_small">一曰浮大而软，阴浮与阳同等。</span></em></span></p>
<p class="content">迟脉，呼吸三至，去来极迟。<span style="color: #808080;"><em><span class="emphasis_small">一曰举之不足，按之尽牢。一曰按之尽牢，举之无有。</span></em></span></p>
<p class="content">结脉，往来缓，时一止复来。<span style="color: #808080;"><em><span class="emphasis_small">按之来缓，时一止者，名结阳。初来动止，更来小数，不能自还，举之则动，名结阴。</span></em></span></p>
<p class="content">代脉，来数中止，不能自还，因而复动。脉结者生，代者死。</p>
<p class="content">动脉，见于关上，无头尾，大如豆，厥厥然动摇。<span style="color: #808080;"><em><span class="emphasis_small">《伤寒论》云：阴阳相搏名曰动。阳动则汗出，阴动则发热，形冷恶寒。</span><span class="emphasis_small">数脉见于关上，上下无头尾，如豆大，厥厥动摇者，名曰动。</span></em></span></p>
<p class="content">浮与芤相类<span class="emphasis_small"><span style="color: #808080;"><em>与洪相类</em></span>，</span>弦与紧相类，滑与数相类，革与实相类<span class="emphasis_small"><span style="color: #808080;"><em>《千金翼》云：牢与实相类</em></span>，</span>沉与伏相类，微与涩相类，软与弱相类，缓与迟相类<span class="emphasis_small"><span style="color: #808080;"><em>软与迟相类</em></span>。</span></p>
<!-- /wp:paragraph -->