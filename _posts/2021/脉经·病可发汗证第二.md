---
ID: 3290
post_title: 脉经·病可发汗证第二
post_name: '%e8%84%89%e7%bb%8f%c2%b7%e7%97%85%e5%8f%af%e5%8f%91%e6%b1%97%e8%af%81%e7%ac%ac%e4%ba%8c'
author: Editor
post_date: 2021-07-26 11:19:09
layout: post
link: http://kege.org.cn/3290
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病可发汗证第二

&nbsp;

大法，春夏宜发汗。

凡发汗，欲令手足皆周至，imgimg一时间益佳，但不欲如水流离。若病不解，当重发汗。汗多则亡阳，阳虚不得重发汗也。

凡服汤药发汗，中病便止，不必尽剂也。

凡云可发汗而无汤者，丸散亦可用，要以汗出为解，然不如汤随证良。

太阳病，外证未解，其脉浮弱，当以汗解，宜桂枝汤。

太阳病，脉浮而数者，可发其汗，属桂枝汤证。

阳明病，脉迟，汗出多，微恶寒，表为未解，可发其汗，属桂枝汤证。

夫病脉浮大，问病者，言但便坚耳。设利者为虚，大逆。坚为实，汗出而解，何以故？脉浮，当以汗解。

伤寒，其脉不弦紧而弱，弱者必渴，被火必谵语。弱者发热，脉浮，解之，当汗出愈。

病者烦热，汗出即解。复如疟状，日晡所发热，此属阳明。脉浮虚者，当发其汗，属桂枝汤证。

病常自汗出，此为荣气和，荣气和而外不解，此卫不和也。荣行脉中，为阴，主内；卫行脉外，为阳，主外。复发其汗，卫和则愈，属桂枝汤证。

病人脏无他病，时发热自汗出，而不愈，此卫气不和也。先其时发汗即愈，属桂枝汤证。
<p class="content">脉浮而紧，浮则为风，紧则为寒，风则伤卫，寒则伤荣，荣卫俱病，骨节烦疼，可发其汗，宜麻黄汤。</p>
<p class="content">太阳病不解，热结膀胱，其人如狂，血必自下，下者即愈。其外未解者，尚未可攻，当先解其外，属桂枝汤证。</p>
<p class="content">太阳病，下之，微喘者，表未解故也。属桂枝加厚朴杏子汤证。</p>
<p class="content">伤寒，脉浮紧，不发其汗，因衄，属麻黄汤证。</p>
<p class="content">阳明病，脉浮，无汗，其人必喘。发其汗则愈，属麻黄汤证。</p>
<p class="content">太阴病，脉浮者，可发其汗，属桂枝汤证。</p>
<p class="content">太阳病，脉浮紧，无汗而发热，其身疼痛，八九日不解，表候续在，此当发其汗，服汤微除。发烦目瞑，剧者必衄，衄乃解。所以然者，阳气重故也。属麻黄汤证。</p>
<p class="content">脉浮者，病在表，可发其汗，属桂枝汤证。</p>
<p class="content">伤寒不大便六七日，头痛有热，与承气汤，其大便反青<span class="emphasis_small">一作小便清者。</span>此为不在里故，在表也，当发其汗。头痛者，必衄，属桂枝汤证。</p>
<p class="content">下利后，身体疼痛，清便自调，急当救表，宜桂枝汤。</p>
<p class="content">太阳病，头痛发热，汗出恶风，若恶寒，属桂枝汤证。</p>
<p class="content">太阳中风，阳浮而阴濡弱。浮者热自发，濡弱者汗自出，啬啬恶寒，淅淅恶风，翕翕发热，鼻鸣干呕，属桂枝汤证。</p>
<p class="content">太阳病，发热汗出，此为荣弱卫强，故使汗出，欲救邪风，属桂枝汤证。</p>
<p class="content">太阳病，下之，气上撞，可与桂枝汤；不撞，不可与之。</p>
<p class="content">太阳病，初服桂枝汤，而反烦不解者，法当先刺风池、风府，却与桂枝汤则愈。烧针令其汗，针处被寒，核起而赤者，必发贲豚。气从少腹上撞心者，灸其核上一壮，与桂枝加桂汤。</p>
<p class="content">太阳病，项背强<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_5.png" alt="img" width="17" height="17" /><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_6.png" alt="img" width="17" height="17" />，反汗出恶风，属桂枝加葛根汤。</p>
<p class="content">太阳病，项背强<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_7.png" alt="img" width="14" height="14" /><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_8.png" alt="img" width="14" height="14" />，无汗恶风，属葛根汤。</p>
<p class="content">太阳与阳明合病，而自利不呕者，属葛根汤证。</p>
<p class="content">太阳与阳明合病，不下利，但呕，属葛根加半夏汤。</p>
<p class="content">太阳病，桂枝证，医反下之，遂利不止，其脉促者，表未解，喘而汗出，属葛根黄芩黄连汤。</p>
<p class="content">太阳病，头痛发热，身体疼，腰痛，骨节疼痛，恶风，无汗而喘，属麻黄汤证。</p>
<p class="content">太阳与阳明合病，喘而胸满，不可下也。属麻黄汤证。</p>
<p class="content">太阳中风，脉浮紧，发热恶寒，身体疼痛，不汗出而烦躁，头痛，属大青龙汤。脉微弱，汗出恶风，不可服之。服之则厥，筋惕肉<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_9.png" alt="img" width="17" height="17" />，此为逆也。</p>
<p class="content">伤寒脉浮缓，其身不疼，但重，乍有轻时，无少阴证者，大青龙汤发之。</p>
<p class="content">伤寒表不解，心下有水气，干呕，发热而欬，或渴，或利，或噎，或小便不利，小腹满，或微喘，属小青龙汤。</p>
<p class="content">伤寒，心下有水气，欬而微喘，发热不渴，服汤已而渴者，此寒去，为欲解，属小青龙汤证。</p>
<p class="content">阳明中风，脉弦浮大而短气，腹都满，胁下及心痛，久按之，气不通<span class="emphasis_small">一作按之不痛，</span>鼻干，不得汗，嗜卧，一身及目悉黄，小便难，有潮热，时时哕，耳前后肿，刺之小差，外不解，病过十日，脉续浮，与小柴胡汤。但浮，无余证，与麻黄汤。不溺，腹满加哕，不治。</p>
<p class="content">太阳病，十日以去，脉浮细，嗜卧，此为外解。设胸满胁痛，与小柴胡汤。脉浮者，属麻黄汤证。</p>
<p class="content">中风，往来寒热，伤寒五六日以后，胸胁苦满，嘿嘿不欲饮食，烦心喜呕，或胸中烦而不呕，或渴，或腹中痛，或胁下痞坚，或心中悸，小便不利，或不渴，外有微热，或欬者，属小柴胡汤。</p>
<p class="content">伤寒四五日，身体热，恶风，颈项强，胁下满，手足温而渴，属小柴胡汤证。</p>
<p class="content">伤寒六七日，发热、微恶寒，支节烦疼，微呕，心下支结，外证未去者，属柴胡桂枝汤。</p>
<p class="content">少阴病，得之二三日，麻黄附子甘草汤微发汗，以二三日无里证，故微发汗也。</p>
<p class="content">脉浮，小便不利，微热，消渴，与五苓散，利小便发汗。</p>