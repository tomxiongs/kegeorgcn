---
ID: 3273
post_title: 脉经·扁鹊阴阳脉法第二
post_name: '%e8%84%89%e7%bb%8f%c2%b7%e6%89%81%e9%b9%8a%e9%98%b4%e9%98%b3%e8%84%89%e6%b3%95%e7%ac%ac%e4%ba%8c'
author: Editor
post_date: 2021-07-25 20:17:13
layout: post
link: http://kege.org.cn/3273
published: true
tags: [ ]
categories:
  - 脉经
---
新刊王氏脉经卷第五

朝散大夫守光禄卿直秘阁判登闻检院

上护军臣林亿等类次

扁鹊阴阳脉法第二

&nbsp;

脉，平旦曰太阳，日中曰阳明，晡时曰少阳，黄昏曰少阴，夜半曰太阴，鸡鸣曰厥阴，是三阴三阳时也。
<p class="content">少阳之脉，乍小乍大，乍长乍短，动摇六分。王十一月甲子夜半，正月、二月甲子王。</p>
<p class="content">太阳之脉，洪大以长，其来浮于筋上，动摇九分。三月、四月甲子王。</p>
<p class="content">阳明之脉，浮大以短，动摇三分。大前小后，状如蝌蚪，其至跳。五月、六月甲子王。</p>
<p class="content">少阴之脉，紧细，动摇六分。王五月甲子日中，七月、八月甲子王。</p>
<p class="content">太阴之脉，紧细以长，乘于筋上，动摇九分。九月、十月甲子王。</p>
<p class="content">厥阴之脉，沉短以紧，动摇三分。十一月、十二月甲子王。</p>
<p class="content">厥阴之脉，急弦，动摇至六分已上，病迟脉寒，少腹痛引腰，形喘者死；脉缓者可治。刺足厥阴入五分。</p>
<p class="content">少阳之脉，乍短乍长，乍大乍小，动摇至六分已上。病头痛，胁下满，呕可治；扰即死。<span class="emphasis_small">一作伛可治，偃即死。</span>刺两季肋端足少阳也，入七分。</p>
<p class="content">阳明之脉，洪大以浮，其来滑而跳，大前细后，状如蝌蚪，动摇至三分已上。病眩头痛，腹满痛，呕可治；扰即死。刺脐上四寸，脐下三寸，各六分。</p>
<p class="content">从二月至八月，阳脉在表；从八月至正月，阳脉在里。附阳脉强，附阴脉弱。至即惊，实则痸疭。细而沉，不痸疭即泄，泄即烦，烦即渴，渴即腹满，满即扰，扰即肠澼，澼即脉代，乍至乍不至。大而沉即欬，欬即上气，上气甚则肩息，肩息甚则口舌血出，血出甚即鼻血出。变出寸口，阴阳表里，以互相乘。如风有道，阴脉乘阳也。寸口中，前后溢者，行风。</p>
<p class="content">寸口中，外实内不满者，三风、四温。寸口者，劳风。劳风者，大病亦发，<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt005_1.png" alt="img" width="16" height="16" />行汗出亦发。软风者，上下微微扶骨，是其诊也。表缓腹内急者，软风也。猥雷实夹者，飘风。从阴趋阳者，风邪。一来调，一来速，鬼邪也。阴缓阳急者，表有风来入脏也。阴急者，风已抱阳入腹。上逯逯，下宛宛，不能至阳，流饮也。上下血微，阴强者，为漏僻；阳强者，酒僻也。伛偷不过，微反阳，澹浆也。阴扶骨绝者，从寸口前顿趣于阴，汗水也。来调四布者，欲病水也。阴脉不偷，阳脉伤，复少津。寸口中，后大前兑，至阳而实者，僻食。小过阳，一分者，七日僻；二分者，十日僻；三分者，十五日僻；四分者，二十日僻；四分中伏不过者，半岁僻。敦敦不至胃阴一分，饮<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt005_2.png" alt="img" width="17" height="17" />饵僻也。外勾者，久僻也。内卷者，十日以还。外强内弱者，裹大核也。并浮而弦者，汁核。并浮紧而数，如沉，病暑食粥<span class="emphasis_small">一作微。</span>有内紧而伏，麦饭若饼。寸口脉倚阳，紧细以微，瓜菜皮也；若倚如紧，荠藏菜也。赜赜无数，生肉僻也；附阳者，炙肉僻也。小倚生，浮大如故，生麦豆也。</p>