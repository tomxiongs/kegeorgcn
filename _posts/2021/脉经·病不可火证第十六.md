---
ID: 3304
post_title: 脉经·病不可火证第十六
post_name: '%e8%84%89%e7%bb%8f%c2%b7%e7%97%85%e4%b8%8d%e5%8f%af%e7%81%ab%e8%af%81%e7%ac%ac%e5%8d%81%e5%85%ad'
author: Editor
post_date: 2021-07-26 11:31:57
layout: post
link: http://kege.org.cn/3304
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病不可火证第十六

&nbsp;

太阳中风，以火劫发其汗，邪风被火热，血气流泆，失其常度，两阳相熏灼，其身发黄。阳盛则欲衄，阴虚小便难，阴阳俱虚竭，身体则枯燥，但头汗出，齐颈而还，腹满而微喘，口干咽烂，或不大便，久则谵语，甚者至哕，手足躁扰，循衣摸床，小便利者，其人可治。
<p class="content">太阳病，医发其汗，遂发热而恶寒，复下之，则心下痞，此表里俱虚。阴阳气并竭，无阳则阴独，复加火针，因而烦，面色青黄，肤<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt007_22.png" alt="img" width="18" height="19" />。如此者为难治。今色微黄，手足温者愈。</p>
<p class="content">伤寒，加温针必惊。</p>
<p class="content">阳脉浮，阴脉弱，则血虚，血虚则筋伤。其脉沉者，荣气微也。其脉浮，而汗出如流珠者，卫气衰也。荣气微，加烧针，血留不行，更发热而躁烦也。</p>
<p class="content">伤寒，脉浮，而医以火迫劫之，亡阳，惊狂，卧起不安，属桂枝去芍药加蜀漆牡蛎龙骨救逆汤。</p>
<p class="content">问曰：得病十五、十六日，身体黄，下利，狂欲走。师脉之，言当下清血如豚肝，乃愈。后如师言，何以知之？师曰：寸口脉阳浮阴濡弱，阳浮则为风，阴濡弱为少血，浮虚受风，少血发热，恶寒洒淅，项强头眩。医加火熏，郁令汗出，恶寒遂甚，客热因火而发，怫郁蒸肌肤，身目为黄，小便微难，短气，从鼻出血；而复下之，胃无津液，泄利遂不止；热瘀在膀胱，蓄结成积聚，状如豚肝。当下未下，心乱迷愦，狂走赴水，不能自制。蓄血若去，目明心了。此皆医所为，无他祸患，微轻得愈，极者不治。</p>
<p class="content">伤寒，其脉不弦紧而弱者，必渴，被火必谵言。弱者发热，脉浮，解之，当汗出愈。</p>
<p class="content">太阳病，以火熏之，不得汗，其人必躁，到经不解，必有清血。</p>
<p class="content">阳明病，被火，额上微汗出，而小便不利，必发黄。</p>
<p class="content">阳明病，其脉浮紧，咽干口苦，腹满而喘，发热汗出而不恶寒，反偏恶热，其身体重，发其汗则躁，心愦愦而反谵语。加温针必怵惕，又烦躁不得眠。</p>
<p class="content">少阴病，欬而下利，谵语，是为被火气劫故也。少便必难，为强责少阴汗出。</p>
太阳病二日，而烧瓦熨其背，大汗出，火气入胃，胃中竭燥，必发谵语。十余日振而反汗出者，此为欲解。其汗从腰以下不得汗，其人欲小便，反不得，呕欲失溲，足下恶风，大便坚者，小便当数，而反不数及多，便已，其头卓然而痛，其人足心必热，谷气下流故也。