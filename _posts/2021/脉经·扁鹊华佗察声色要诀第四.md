---
ID: 3275
post_title: >
  脉经·扁鹊华佗察声色要诀第四
post_name: '%e8%84%89%e7%bb%8f%c2%b7%e6%89%81%e9%b9%8a%e5%8d%8e%e4%bd%97%e5%af%9f%e5%a3%b0%e8%89%b2%e8%a6%81%e8%af%80%e7%ac%ac%e5%9b%9b'
author: Editor
post_date: 2021-07-25 20:19:35
layout: post
link: http://kege.org.cn/3275
published: true
tags: [ ]
categories:
  - 脉经
---
新刊王氏脉经卷第五

朝散大夫守光禄卿直秘阁判登闻检院

上护军臣林亿等类次

扁鹊华佗察声色要诀第四

&nbsp;

病人五脏已夺，神明不守，声嘶者，死。

病人循衣缝，谵言者，不可治。

病人阴阳俱绝，掣衣掇空，妄言者，死。

病人妄语错乱及不能语者，不治；热病者，可治。

病人阴阳俱绝，失音不能言者，三日半死。

病人两目眦有黄色起者，其病方愈。

病人面黄目青者，不死；青如草滋，死。

病人面黄目赤者，不死；赤如衃血，死。

病人面黄目白者，不死；白如枯骨，死。

病人面黄目黑者，不死；黑如炲，死。

病人面目俱等者，不死。

病人面黑目青者，不死。

病人面青目白者，死。

病人面黑目白者，不死。

病人面赤目青者，六日死。

病人面黄目青者，九日必死，是谓乱经。饮酒当风，邪入胃经，胆气妄泄，目则为青。虽有天救，不可复生。

病人面赤目白者，十日死。忧恚思虑，心气内索，面色反好，急求棺椁。

病人面白目黑者，死。此谓荣华已去，血脉空索。
<p class="content">病人面黑目白者，八日死。肾气内伤，病因留积。</p>
<p class="content">病人面青目黄者，五日死。</p>
<p class="content">病人著床，心痛短气，脾竭内伤，百日复愈。能起傍徨，因坐于地，其立倚床，能治此者，可谓神良。</p>
<p class="content">病人面无精光，若土色，不受饮食者，四日死。</p>
<p class="content">病人目无精光及牙齿黑色者，不治。</p>
<p class="content">病人耳目鼻口有黑色起，入于口者，必死。</p>
<p class="content">病人耳目及颧颊赤者，死在五日中。</p>
<p class="content">病人黑色出于额，上发际，下直鼻脊两颧上者，亦死在五日中。</p>
<p class="content">病人黑气出天中，下至年上、颧上者，死。</p>
<p class="content">病人及健人黑色若白色起，入目及鼻口，死在三日中。</p>
<p class="content">病人及健人面忽如马肝色，望之如青，近之如黑者，死。</p>
<p class="content">病人面黑，目直视，恶风者，死。</p>
<p class="content">病人面黑，唇青者，死。</p>
<p class="content">病人面青，唇黑者，死。</p>
<p class="content">病人面黑，两胁下满，不能自转反者，死。</p>
<p class="content">病人目回回直视，肩息者，一日死。</p>
<p class="content">病人头目久痛，卒视无所见者，死。</p>
<p class="content">病人阴结阳绝，目精脱，恍惚者，死。</p>
<p class="content">病人阴阳绝竭，目眶陷者，死。</p>
<p class="content">病人眉系倾者，七日死。</p>
<p class="content">病人口如鱼口，不能复闭，而气出多不反者，死。</p>
<p class="content">病人口张者，三日死。</p>
<p class="content">病人唇青，人中反，三日死。</p>
<p class="content">病人唇反，人中满者，死。</p>
<p class="content">病人唇口忽干者，不治。</p>
<p class="content">病人唇肿齿焦者，死。</p>
<p class="content">病人阴阳俱竭，其齿如熟小豆，其脉<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt005_3.png" alt="img" width="17" height="17" />者，死。</p>
<p class="content">病人齿忽变黑者，十三日死。</p>
<p class="content">病人舌卷卵缩者，必死。</p>
<p class="content">病人汗出不流，舌卷黑者，死。</p>
<p class="content">病人发直者，十五日死。</p>
<p class="content">病人发如干麻，善怒者，死。</p>
<p class="content">病人发与眉冲起者，死。</p>
<p class="content">病人爪甲青者，死。</p>
<p class="content">病人爪甲白者，不治。</p>
<p class="content">病人手足爪甲下肉黑者，八日死。</p>
<p class="content">病人荣卫竭绝，面浮肿者，死。</p>
<p class="content">病人卒肿，其面苍黑者，死。</p>
<p class="content">病人手掌肿，无纹者，死。</p>
<p class="content">病人脐肿，反出者，死。</p>
<p class="content">病人阴囊茎俱肿者，死。</p>
<p class="content">病人脉绝，口张足肿，五日死。</p>
<p class="content">病人足趺肿，呕吐头重者，死。</p>
<p class="content">病人足趺上肿，两膝大如斗者，十日死。</p>
<p class="content">病人卧，遗屎不觉者，死。</p>
<p class="content">病人尸臭者，不可治。</p>
<p class="content">肝病皮白，肺之日庚辛死。</p>
<p class="content">心病目黑，肾之日壬癸死。</p>
<p class="content">脾病唇青，肝之日甲乙死。</p>
<p class="content">肺病颊赤目肿，心之日丙丁死。</p>
<p class="content">肾病面肿唇黄，脾之日戊己死。</p>
<p class="content">青欲如苍璧之泽，不欲如蓝。</p>
<p class="content">赤欲如帛裹朱，不欲如赭。</p>
<p class="content">白欲如鹅羽，不欲如盐。</p>
<p class="content">黑欲如重漆，不欲如炭。</p>
<p class="content">黄欲如罗裹雄黄，不欲如黄土。</p>
<p class="content">目色赤者病在心，白在肺，黑在肾，黄在脾，青在肝。黄色不可名者，病胸中。</p>
<p class="content">诊目病，赤脉从上下者，太阳病也；从下上者，阳明病也；从外入内者，少阳病也。</p>
<p class="content">诊寒热瘰疬，目中有赤脉，从上下至瞳子，见一脉，一岁死；见一脉半，一岁半死；见二脉，二岁死；见二脉半，二岁半死；见三脉，三岁死。</p>
<p class="content">诊龋齿痛，按其阳明之脉，来有过者独热，在右右热，在左左热，在上上热，在下下热。</p>
<p class="content">诊血者脉，多赤多热，多青多痛，多黑为久痹，多赤、多黑、多青皆见者，寒热身痛。面色微黄，齿垢黄，爪甲上黄，黄疸也。安卧，小便黄赤，脉小而涩者，不嗜食。</p>