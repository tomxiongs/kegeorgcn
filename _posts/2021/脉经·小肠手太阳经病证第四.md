---
ID: 3280
post_title: 脉经·小肠手太阳经病证第四
post_name: '%e8%84%89%e7%bb%8f%c2%b7%e5%b0%8f%e8%82%a0%e6%89%8b%e5%a4%aa%e9%98%b3%e7%bb%8f%e7%97%85%e8%af%81%e7%ac%ac%e5%9b%9b'
author: Editor
post_date: 2021-07-25 20:24:26
layout: post
link: http://kege.org.cn/3280
published: true
tags: [ ]
categories:
  - 脉经
---
新刊王氏脉经卷第六

朝散大夫守光禄卿直秘阁判登闻检院

上护军臣林亿等类次

小肠手太阳经病证第四

&nbsp;

小肠病者，少腹痛，腰脊控睾而痛，时窘之后，复耳前热。若寒甚，独肩上热，及手小指次指之间热。若脉陷者，此其候也。
<p class="content">少腹控睾，引腰脊，上冲心，邪在小肠者，连睾系，属于脊，贯肝肺，络心系。气盛则厥逆，上冲肠胃，动肝肺，散于肓，结于厌<span class="emphasis_small">一作齐。</span>故取之肓原以散之，刺太阴以与之，取厥阴以下之，取巨虚下廉以去之，按其所过之经以调之。</p>
<p class="content">小肠有寒，其人下重，便脓血，有热，必痔。</p>
<p class="content">小肠有宿食，常暮发热，明日复止。</p>
<p class="content">小肠胀者，少腹䐜胀，引腹而痛。</p>
<p class="content">厥气客于小肠，则梦聚邑街衢。</p>
<p class="content">手太阳之脉，起之于小指之端，循手外侧，上腕，出踝中，直上，循臂骨下廉，出肘内侧两骨之间，上循臑外后廉，出肩解，绕肩甲，交肩上，入缺盆，向腋，络心，循咽，下膈，抵胃，属小肠。其支者，从缺盆循颈上颊，至目兑眦，却入耳中。其支者，别颊，上<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt006_7.png" alt="img" width="17" height="18" />，抵鼻，至目内眦，斜络于颧。是动则病嗌痛，颔肿，不可以顾，肩似拔，臑似折。是主液所生病者，耳聋，目黄，颊颔肿，颈、肩、臑、肘、臂外后廉痛。盛者，则人迎大再倍于寸口；虚者，则人迎反小于寸口也。</p>