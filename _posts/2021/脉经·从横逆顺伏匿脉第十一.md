---
ID: 3250
post_title: 脉经·从横逆顺伏匿脉第十一
post_name: '%e8%84%89%e7%bb%8f%c2%b7%e4%bb%8e%e6%a8%aa%e9%80%86%e9%a1%ba%e4%bc%8f%e5%8c%bf%e8%84%89%e7%ac%ac%e5%8d%81%e4%b8%80'
author: Editor
post_date: 2021-07-25 18:43:36
layout: post
link: http://kege.org.cn/3250
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

从横逆顺伏匿脉第十一

&nbsp;
<p class="content">问曰：脉有相乘，有从<span class="emphasis_small">仲景从字作纵字</span>有横，有逆有顺，何谓也？师曰：水行乘火，金行乘木，名曰从；火行乘水，木行乘金，名曰横；水行乘金，火行乘木，名曰逆；金行乘水，木行乘火，名曰顺。</p>
<p class="content">经言：脉有伏匿者，伏匿于何脏，而言伏匿也？然：谓阴阳更相乘、更相伏也。脉居阴部反见阳脉者，为阳乘阴也，脉虽时沉涩而短，此阳中伏阴；脉居阳部反见阴脉者，为阴乘阳也，脉虽时浮滑而长，此为阴中伏阳也。重阴者癫，重阳者狂。脱阳者见鬼，脱阴者目盲。</p>