---
ID: 2511
post_title: >
  太阳脉至，洪大以长；少阳脉至，乍数乍疏，乍短乍长；阳明脉至，浮大而短
post_name: '%e5%a4%aa%e9%98%b3%e8%84%89%e8%87%b3%ef%bc%8c%e6%b4%aa%e5%a4%a7%e4%bb%a5%e9%95%bf%ef%bc%9b%e5%b0%91%e9%98%b3%e8%84%89%e8%87%b3%ef%bc%8c%e4%b9%8d%e6%95%b0%e4%b9%8d%e7%96%8f%ef%bc%8c%e4%b9%8d%e7%9f%ad'
author: Editor
post_date: 2021-04-14 16:24:27
layout: post
link: http://kege.org.cn/2511
published: true
tags: [ ]
categories:
  - 别论
---
<blockquote>太阳脉至，洪大以长；少阳脉至，乍数乍疏，乍短乍长；阳明脉至，浮大而短。《素问·平人气象论篇第十八》</blockquote>
（一）

新校正云:详无三阴脉,应古文阙也。俞氏正《癸已类稿》曰:《难经·七难》有“太阴之至紧大而长,少阴之至紧细而微,厥阴之至沉短面敦”,后之论者谓《素问》古本所有,今乃脱落,不知《素问》此条言人迎六阳脉并无六阴。若寸口六阴则有弦钩,平体安得谓肺脾紧大而长,岂不死乎?以此知《难经》不可用,后之《素问》注说多由之致昧<span style="color: #808080;">（刘完素《伤寒直格》曰:“当依‘缓大而长。或云紧大而长者,传写之误也”）</span>。

晋蕃按:俞氏此一篇为人迎脉候而非寸口,于理甚长。《素问·阴阳别论篇》“三阳在头,三阴在手”,王注:“头谓人迎,手谓气口。”《灵枢经·四时气》篇“气口候阴,人迎候阳”,为其说之所本。《难经·七难》引《经》言“少阳之至”云云,“阴阳并候”见《至真要大论》中,不得据以为此篇之脱简。

（二）

《素问·平人气象》于人以胃气为本后，独言三阳之脉，不及三阴。林亿以为阙文，引《难经》吕广说补之。泉案∶三阴之脉行五脏，经于三阳脉后，即言五脏脉，五脏即三阴也。文与《灵枢经·经脉》六阳气俱绝、五阴气俱绝，及《素问·诊要经终论》六阳、五阴之终例同。盖分手足言之，则六阳；浑举之则三阳；统言之则五脏称五阴经。实核之则五脏言各有当，非一端也。三阳主躯壳，与《脉经》时脉之六经必兼三阴者，相似而不同。《难经》所言亦系时脉，其动摇几分云云，不可执以例此。五脏主躯内，兼主时，故五脏平脉与四时脉同。然四时脉通主一身，五脏脉专主一脏，故病脉、死脉之象，则与《素问·玉机真脏论》所云太过、不及者不同。读《灵》、《素》常须识此，勿令误也。林校殊未审。

<em><span style="color: #808080;">参考文献</span></em>

<em><span style="color: #808080;">（一）田晋蕃著《内经素问校证》P96，中国中医药出版社，2015年12月第1版</span></em>

<span style="color: #808080;"><em>（二）莫枚士著《研经言》（p.81），上海浦江教育出版社，2011年11月第1版</em></span>