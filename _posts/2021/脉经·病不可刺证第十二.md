---
ID: 3300
post_title: 脉经·病不可刺证第十二
post_name: '%e8%84%89%e7%bb%8f%c2%b7%e7%97%85%e4%b8%8d%e5%8f%af%e5%88%ba%e8%af%81%e7%ac%ac%e5%8d%81%e4%ba%8c'
author: Editor
post_date: 2021-07-26 11:28:50
layout: post
link: http://kege.org.cn/3300
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

病不可刺证第十二

&nbsp;

大怒无刺，<span class="emphasis_small">大一作新，</span>已刺无怒<span class="emphasis_small">，</span>已<span class="emphasis_small">一作新。</span>新内无刺，已刺无内。大劳无刺<span class="emphasis_small">，</span>大<span class="emphasis_small">一作新，</span>已刺无劳。大醉无刺，已刺无醉。大饱无刺，已刺无饱。大饥无刺，已刺无饥。大渴无刺，已刺无渴。无刺大惊，无刺熇熇之热，无刺漉漉之汗，无刺浑浑之脉。身热甚，阴阳皆争者，勿刺也。其可刺者，急取之，不汗则泄。所谓勿刺者，有死征也。无刺病与脉相逆者。上工刺未生，其次刺未盛，其次刺己衰。粗工逆此，谓之伐形。<span class="emphasis_small">出《九卷》</span>