---
ID: 3339
post_title: 脉经·手检图三十一部
post_name: '%e8%84%89%e7%bb%8f%c2%b7%e6%89%8b%e6%a3%80%e5%9b%be%e4%b8%89%e5%8d%81%e4%b8%80%e9%83%a8'
author: Editor
post_date: 2021-07-26 14:59:16
layout: post
link: http://kege.org.cn/3339
published: true
tags: [ ]
categories:
  - 脉经
---
新刊王氏脉经卷第十

朝散大夫守光禄卿直秘阁判登闻检院

上护军臣林亿等类次

<strong>手检图三十一部</strong>

&nbsp;

经言：肺者，人之五脏华盖也，上以应天，解理万物，主行精气，法五行、四时，知五味。

寸口之中，阴阳交会，中有五部。前后左右，各有所主，上下中央，分为九道。浮沉结散，知邪所在，其道奈何？

岐伯曰：脉大而弱者，气实血虚也；脉大而长者，病在下候；浮直上下交通者，阳脉也。坚在肾，急在肝，实在肺。前如外者，足太阳也；中央如外者，足阳明也；后如外者，足少阳也。中央直前者，手少阴也；中央直中者，手心主也；中央直后者，手太阴也。前如内者，足厥阴也；中央如内者，足太阴也；后如内者，足少阴也。前部左右弹者，阳img也；中部左右弹者，带脉也；后部左右弹者，阴img也。从少阳之厥阴者，阴维也；从少阴之太阳者，阳维也。来大时小者，阴络也；来小时大者，阳络也。

前如外者，足太阳也。动，苦头项腰痛，浮为风，涩为寒热，紧为宿食。

前如外者，足太阳也。动，苦目眩，头颈项腰背强痛也。男子阴下湿，女子月水不利，少腹痛，引命门、阴中痛。子脏闭，浮为风，涩为寒血，滑为劳热，紧为宿食，针入九分，却至六分。

中央如外者，足阳明也。动，苦头痛，面赤，微滑，苦大便不利，肠鸣，不能食，足胫痹。
<p class="content">中央如外者，足阳明也。动，苦头痛，面赤热，浮微滑，苦大便不利，喜气满。滑者为饮，涩为嗜卧，肠鸣不能食，足胻痹。针入九分，却至六分。</p>
<p class="content">后如外者，足少阳也。动，苦腰背胻股肢节痛。</p>
<p class="content">后如外者，足少阳也。浮为气涩，涩为风血，急为转筋，弦为劳。针入九分，却至六分。</p>
<p class="content">上足三阳脉。</p>
<p class="content">前如内者，足厥阴也。动，苦少腹痛，月经不利，子脏闭。</p>
<p class="content">前如内者，足厥阴也。动，苦少腹痛与腰相连，大便不利，小便难，茎中痛，女子月水不利，阴中寒，子门壅绝内，少腹急；男子疝气，两丸上入，淋也。针入六分，却至三分。</p>
<p class="content">中央如内者，足太阴也。动，苦胃中痛，食不下，欬唾有血，足胫寒，少气，身重，从腰上状如居水中。</p>
<p class="content">中央如内者，足太阴也。动，苦腹满，上管有寒，食不下，病以饮食得之。沉涩者，苦身重，四肢不动，食不化，烦满，不能卧，足胫痛，苦寒，时欬血，泄利黄。针入六分，却至三分。</p>
<p class="content">后如内者，足少阴也。动，苦少腹痛，与心相引背痛，淋。从高堕下，伤于内，小便血。</p>
<p class="content">后如内者，足少阴也。动，苦小腹痛，与心相引背痛，淋。从高堕下，伤于尻内，便血里急，月水来，上抢心，胸胁满拘急，股里急也。针入六分，却至三分。</p>
<p class="content">上足三阴脉。</p>
<p class="content">前部左右弹者，阳<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_3.png" alt="img" width="17" height="17" />也。动，苦腰背痛，微涩为风痫。取阳<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_4.png" alt="img" width="17" height="18" />。</p>
<p class="content">前部左右弹者，阳<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_5.png" alt="img" width="19" height="19" />也。动，苦腰痛，癫痫，恶风，偏枯，僵仆羊鸣，<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_6.png" alt="img" width="18" height="18" />痹皮肤，身体强<span class="emphasis_small">一作淫</span>痹。直取阳<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_7.png" alt="img" width="16" height="16" />，在外踝上三寸，直绝骨是也。</p>
<p class="content">中部左右弹者，带脉也。动，苦少腹痛引命门，女子月水不来，绝继复下止，阴辟寒，令人无子，男子苦少腹拘急，或失精也。</p>
<p class="content">后部左右弹者，阴<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_8.png" alt="img" width="18" height="18" />也。动，苦癫痫，寒热，皮肤强<span class="emphasis_small">一作淫</span>痹。</p>
<p class="content">后部左右弹者，阴<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_9.png" alt="img" width="18" height="18" />也。动，苦少腹痛，里急，腰及髋窌下相连，阴中痛，男子阴疝，女子漏下不止。</p>
<p class="content">上阳<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_10.png" alt="img" width="18" height="18" />阴<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_11.png" alt="img" width="18" height="18" />带脉。</p>
<p class="content">中央直前者，手少阴也。动，苦心痛。微坚，腹胁急。实坚者，为感忤；纯虚者，为下利，肠鸣。滑者，为有娠，女子阴中痒痛，痛出玉门上一分前。</p>
<p class="content">中央直中者，手心主也。动，苦心痛，面赤，食苦，咽多，喜怒。微浮者，苦悲伤，恍惚不乐也。涩为心下寒。沉为恐怖，如人捕之状也。时寒热，有血气。</p>
<p class="content">中央直后者，手太阴也。动，苦欬逆，气不得息。浮为内风。紧涩者，胸中有积热，时欬血也，有沉热。</p>
<p class="content">上手三阴脉。</p>
<p class="content">从少阴斜至太阳，是阳维也。动，苦肌肉痹痒。</p>
<p class="content">从少阴斜至太阳，是阳维也。动，苦颠，僵仆羊鸣，手足相引。甚者失音，不能言，癫疾。直取客主人，两阳维脉，在外踝绝骨下二寸。</p>
<p class="content">从少阳斜至厥阴，是阴维也。动，苦癫痫，僵仆羊鸣。</p>
<p class="content">从少阳斜至厥阴，是阴维也。动，苦僵仆，失音，肌肉淫痒，痹，汗出恶风。</p>
<p class="content">脉来暂大暂小，是阴络也<span class="emphasis_small">一作结。</span>动，苦肉痹，应时自发，身洗洗也。</p>
<p class="content">脉来暂小暂大者，是阳络也<span class="emphasis_small">一作结。</span>动，苦皮肤痛，下部不仁，汗出而寒也。</p>
<p class="content">上阳维阴维阳络阴络脉。</p>
<p class="content">前部横于寸口丸丸者，任脉也。动，苦少腹痛，逆气抢心，胸拘急，不得俯仰。</p>
<p class="content">三部俱牢，直上直下者，冲脉也。动，苦胸中有寒疝。</p>
<p class="content">三部俱浮，直上直下者，督脉也。动，苦腰脊强痛，不得俯仰。大人癫，小儿痫。</p>
<p class="content">上任、冲、督三脉。</p>
<p class="content">肺脉之来也，如循榆叶，曰平。如风吹毛，曰病。状如连珠者，死。期丙丁日，禺中、日中。</p>
<p class="content">心脉之来也，如反笋莞大，曰平。如连珠，曰病。前曲后居如带钩者，死。期壬癸日，人定、夜半。</p>
<p class="content">肝脉之来也，搏而弱，曰平。如张新弓弦，曰病。如鸡践地者，死。期庚辛日，晡时、日入。</p>
<p class="content">脾脉之来也，阿阿如缓，曰平。来如鸡举足，曰病。如鸟之啄，如水之漏者，死。期甲乙日，平旦、日出。</p>
<p class="content">肾脉之来也，微细以长，曰平。来如弹石，曰病。去如解索者，死，期戊己日，食时、日昳、黄昏、鸡鸣。</p>
<p class="content">上平五脏脉。</p>
<p class="content">寸口中脉躁竟尺，关中无脉应，阳干阴也。动，苦腰背腹痛，阴中若伤，足寒。刺足太阳，少</p>
<p class="content">阴直绝骨，入九分，灸太阴五壮。</p>
<p class="content">尺中脉坚实竟关，寸口无脉应，阴干阳也。动，苦两胫腰重，少腹痛，癫疾。刺足太阴踝上三寸，针入五分。又灸太阳、阳<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt010_12.png" alt="img" width="17" height="17" />，在足外踝上三寸直绝骨是也。</p>
<p class="content">寸口脉紧，直至鱼际下，小按之如持维竿<span class="emphasis_small">一作鸡毛</span>状，其病肠鸣，足痹痛酸，腹满，不能食，得之寒湿。刺阳维，在外踝上三寸间也，入五分。此脉出鱼<span class="emphasis_small">一作原</span>际。</p>
<p class="content">寸口脉沉着骨，反仰其手乃得之，此肾脉也。动，苦少腹痛，腰体酸，癫疾。刺肾俞，入七分。又刺阴维，入五分。</p>
<p class="content">初持寸口中脉，如细坚状，久按之，大而深。动，苦心下有寒，胸胁苦痛，阴中痛，不欲近丈夫也，此阴逆。刺期门，入六分。又刺肾俞，入五分，可灸胃管七壮。</p>
<p class="content">初持寸口中脉，如躁状洪大，久按之，细而牢坚。动，苦腰腹相引痛，以下至足胻重也，不能食。刺肾俞，入四分至五分，亦可灸胃管七壮。</p>
<p class="content">尺寸俱沉，但有关上脉，苦寒，心下痛。</p>
<p class="content">尺寸俱沉，关上无有者，苦心下喘。</p>
<p class="content">尺寸俱数，有热；俱迟，有寒。</p>
<p class="content">尺寸俱微，厥，血气不足，其人少气。</p>
<p class="content">尺寸俱濡弱，发热，恶寒，汗出。<span class="emphasis_small">一云内温热，手足逆冷，汗出。</span></p>
<p class="content">寸口沉，胸中痛引背<span class="emphasis_small">一云短气。</span></p>
<p class="content">关上沉，心痛，上吞酸。</p>
<p class="content">尺中沉，引背痛。</p>
<p class="content">寸口伏，胸中有逆气。</p>
<p class="content">关上伏，有水气，泄溏。</p>
<p class="content">尺中伏，水谷不消。</p>
<p class="content">寸口弦，胃中拘急<span class="emphasis_small">一作心下愊愊。</span></p>
<p class="content">关上弦，胃中有寒，心下拘急。</p>
<p class="content">尺中弦，少腹、脐下拘急。</p>
<p class="content">寸口紧，头痛，逆气。</p>
<p class="content">关上紧，心下痛。</p>
<p class="content">尺中紧，脐下少腹痛。</p>
<p class="content">寸口涩，无阳，少气。</p>
<p class="content">关上涩，无血，厥冷。</p>
<p class="content">尺中涩，无阴，厥冷。</p>
<p class="content">寸口微，无阳，外寒。</p>
<p class="content">关上微，中实<span class="emphasis_small">一作胃虚，</span>能食，故里急<span class="emphasis_small">一作无胃气。</span></p>
<p class="content">尺中微，无阴，厥冷，腹中拘急。</p>
<p class="content">寸口滑，胸满逆。</p>
<p class="content">关上滑，中实逆。</p>
<p class="content">尺中滑，下利，少气。</p>
<p class="content">寸口数，即吐。</p>
<p class="content">关上数，胃中有热。</p>
<p class="content">尺中数，恶寒，小便赤黄。</p>
<p class="content">寸口实，即生热；虚，即生寒。</p>
<p class="content">关上实，即痛；虚，即胀满。</p>
<p class="content">尺中实，即小便难，少腹牢痛；虚，即闭涩。</p>
<p class="content">寸口芤，吐血；微芤，衄血。</p>
<p class="content">关上芤，胃中虚。</p>
<p class="content">尺中芤，下血；微芤，小便血。</p>
<p class="content">寸口浮，其人中风，发热、头痛。</p>
<p class="content">关上浮，腹痛，心下满。</p>
<p class="content">尺中浮，小便难。</p>
<p class="content">寸口迟，上焦有寒。</p>
<p class="content">关上迟，胃有寒。</p>
<p class="content">尺中迟，下焦有寒，背痛。</p>
<p class="content">寸口濡，阳弱，自汗出。</p>
<p class="content">关上濡，下重。</p>
<p class="content">尺中濡，少血，发热，恶寒。</p>
<p class="content">寸弱，阳气少。</p>
<p class="content">关弱，无胃气。</p>
<p class="content">尺弱，少血。</p>
<p class="content">上杂言三部二十四种脉。</p>