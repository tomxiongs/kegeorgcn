---
ID: 3278
post_title: 脉经·胆足少阳经病证第二
post_name: '%e8%84%89%e7%bb%8f%c2%b7%e8%83%86%e8%b6%b3%e5%b0%91%e9%98%b3%e7%bb%8f%e7%97%85%e8%af%81%e7%ac%ac%e4%ba%8c'
author: Editor
post_date: 2021-07-25 20:22:56
layout: post
link: http://kege.org.cn/3278
published: true
tags: [ ]
categories:
  - 脉经
---
新刊王氏脉经卷第六

朝散大夫守光禄卿直秘阁判登闻检院

上护军臣林亿等类次

胆足少阳经病证第二

&nbsp;
<p class="content">胆病者，善太息，口苦，呕宿汁，心澹澹恐，如人将捕之，嗌中介介然，数唾。候在足少阳之本末，亦见其脉之陷下者，灸之；其寒热，刺阳陵泉。善呕，有苦汁，长太息，心中澹澹，善悲恐，如人将捕之。邪在胆，逆在胃，胆溢则口苦，胃气逆则呕苦汁，故曰呕胆。刺三里，以下胃气逆；刺足少阳血络，以闭胆；却调其虚实，以去其邪也。</p>
<p class="content">胆胀者，胁下痛胀，口苦，太息。</p>
<p class="content">气客于胆，则梦斗讼。</p>
<p class="content">足少阳之脉，起于目兑眦，上抵头角，下耳后，循颈，行手少阳之脉前，至肩上，却交手少阳之后，入缺盆。其支者，从耳后入耳中，出走耳前，至目兑眦后。其支者，别目兑眦，下大迎，合手少阳于<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt006_5.png" alt="img" width="17" height="18" /><span class="emphasis_small">一本云：别兑眦，上迎手少阳于巅。</span>下加颊车，下颈，合缺盆，以下胸中，贯膈，络肝，属胆，循胁里，出气街，绕毛际，横入髀厌中。其直者，从缺盆下腋，循胸中，过季胁，下合髀厌中，以下循髀阳，出膝外廉，下外辅骨之前，直下抵绝骨之端，下出外踝之前，循足趺上，出小指次指之端。其支者，趺上入大指之间，循大指歧内，出其端，还贯入爪甲，出三毛。是动则病口苦，善太息，心胁痛，不能反侧，甚则面微尘，体无膏泽，足外反热，是为阳厥。是主骨所生病者，头痛角颔痛，目兑眦痛，缺盆中肿痛，腋下肿，马刀侠瘿，汗出，振寒，疟，胸中、胁肋、髀、膝外至胻、绝骨、外踝前及诸节皆痛，小指次指不用。盛者，则人迎大一倍于寸口；虚者，则人迎反小于寸口也。</p>