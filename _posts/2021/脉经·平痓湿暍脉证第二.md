---
ID: 3315
post_title: 脉经·平痓湿暍脉证第二
post_name: '%e8%84%89%e7%bb%8f%c2%b7%e5%b9%b3%e7%97%93%e6%b9%bf%e6%9a%8d%e8%84%89%e8%af%81%e7%ac%ac%e4%ba%8c'
author: Editor
post_date: 2021-07-26 14:37:58
layout: post
link: http://kege.org.cn/3315
published: true
tags: [ ]
categories:
  - 脉经
---
新刊王氏脉经卷第八

朝散大夫守光禄卿直秘阁判登闻检院

上护军臣林亿等类次

平痓湿暍脉证第二

&nbsp;

平痓湿暍脉证第二<span style="color: #808080;"><em>痓一作痉</em></span>
<p class="content">太阳病，发热无汗，而反恶寒者，名刚痓。</p>
<p class="content">太阳病，发热汗出，而不恶寒者，名柔痓<span class="emphasis_small">一云恶寒。</span></p>
<p class="content">太阳病，发热，其脉沉而细者，为痓。</p>
<p class="content">太阳病，发其汗，因致痓。<span class="emphasis_small">论云：发其汗太多，因致痓。</span></p>
<p class="content">病者身热足寒，颈项强急，恶寒，时头热，面赤，目脉赤，独头动摇者，为痓。<span class="emphasis_small">论云：独头面摇，卒口噤，背反张者，痓病也。</span></p>
<p class="content">太阳病，无汗，而小便反少，气上冲胸，口噤不得语，欲作刚痓，葛根汤主之。</p>
<p class="content">刚痓为病，胸满口噤，卧不著席，脚挛急，其人必齘齿，可与大承气汤。</p>
<p class="content">痓病，发其汗已，其脉浛浛如蛇，暴腹胀大者，为欲解。脉如故，反伏弦者，必痓。<span class="emphasis_small">一云：痓脉</span><span class="emphasis_small">出欲已。</span></p>
<p class="content">痓脉来，按之筑筑而弦，直上下行。</p>
<p class="content">痓家，其脉伏坚，直上下。</p>
<p class="content">夫风病，下之则痓。复发其汗，必拘急。</p>
<p class="content">太阳病，其证备，身体强<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt008_2.png" alt="img" width="18" height="19" /><img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt008_3.png" alt="img" width="19" height="20" />然，脉沉迟，此为痓，栝蒌桂枝汤主之。</p>
<p class="content">痓病，有灸疮，难疗。</p>
<p class="content">疮家，虽身疼痛，不可发其汗，汗出则痓。</p>
<p class="content">太阳病，关节疼烦，脉沉而缓者，为中湿。<span class="emphasis_small">论云：中湿为湿痹之候，其人小便不利，大便反快，但当利其小便。</span></p>
<p class="content">病者一身尽疼<span class="emphasis_small">一云疼烦，</span>发热，日晡即剧，此为风湿，汗出所致也。<span class="emphasis_small">论云：此病伤于汗出当风，或久伤取冷所致。</span></p>
<p class="content">湿家之为病，一身尽疼，发热，而身色熏黄也。</p>
<p class="content">湿家之为病，其人但头汗出，而背强，欲得被覆向火。若下之早，则哕，或胸满，小便利<span class="emphasis_small">一云不利，</span>舌上如苔，此为丹田有热，胸上有寒，渴欲饮而不能饮，则口燥也。</p>
<p class="content">湿家下之，额上汗出，微喘，小便利<span class="emphasis_small">一云不利</span>者，死。若下利不止者，亦死。</p>
<p class="content">问曰：风湿相搏，身体疼痛，法当汗出而解。值天阴雨不止，师云此可发汗，而其病不愈者，何也？答曰：发其汗，汗大出者，但风气去，湿气续在，是故不愈。若治风湿者，发其汗，微微似欲出汗者，则风湿俱去也。</p>
<p class="content">湿家身烦疼，可与麻黄汤加术四两，发其汗为宜，慎不可以火攻之。</p>
<p class="content">风湿，脉浮，身重、汗出恶风者，防己汤主之。</p>
<p class="content">病人喘，头痛，鼻塞而烦，其脉大，自能饮食，腹中和，无病。病在头中寒湿，故鼻塞，内药鼻中即愈。<span class="emphasis_small">论云：湿家病，身疼痛，发热，面黄而喘，头痛鼻窒而烦。</span></p>
<p class="content">伤寒八九日，风湿相搏，身体疼痛，不能自转侧，不呕不渴，脉浮虚而涩者，桂枝附子汤主之。若其人大便鞕，小便自利者，术附子汤主之。</p>
<p class="content">风湿相搏，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，甘草附子汤主之。</p>
<p class="content">太阳中热，暍是也。其人汗出恶寒，身热而渴也，白虎汤主之。</p>
<p class="content">太阳中暍，身热疼重，而脉微弱。此以夏月伤冷水，水行皮肤中所致也。瓜蒂汤主之。</p>
<p class="content">太阳中暍，发热恶寒，身重而疼痛，其脉弦细芤迟，小便已，洒洒然毛耸，手足逆冷，小有劳，身热，口前开，板齿燥。若发其汗，恶寒则甚；加温针，则发热益甚；数下之，淋复甚。</p>