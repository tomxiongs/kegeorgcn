---
ID: 3309
post_title: 脉经·热病十逆死证第二十一
post_name: '%e8%84%89%e7%bb%8f%c2%b7%e7%83%ad%e7%97%85%e5%8d%81%e9%80%86%e6%ad%bb%e8%af%81%e7%ac%ac%e4%ba%8c%e5%8d%81%e4%b8%80'
author: Editor
post_date: 2021-07-26 14:31:27
layout: post
link: http://kege.org.cn/3309
published: true
tags: [ ]
categories:
  - 脉经
---
新刊王氏脉经卷第七

朝散大夫守光禄卿直秘阁判登闻检院

上护军臣林亿等类次

热病十逆死证第二十一

&nbsp;
<p class="content">热病，腹满䐜胀，身热者，不得大小便，脉涩小疾，一逆见，死。</p>
<p class="content">热病，肠鸣腹满，四肢清，泄注，脉浮大而洪不已，二逆见，死。</p>
<p class="content">热病，大衄不止，腹中痛，脉浮大绝，喘而短气，三逆见，死。</p>
<p class="content">热病，呕且便血，夺形肉，身热甚，脉绝动疾，四逆见，死。</p>
<p class="content">热病，欬喘，悸眩，身热，脉小疾，夺形肉，五逆见，死。</p>
<p class="content">热病，腹大而胀，四肢清，夺形肉，短气，六逆见，一旬内死。</p>
<p class="content">热病，腹胀便血，脉大，时时小绝，汗出而喘，口干舌焦，视不见人，七逆见，一旬死。</p>
<p class="content">热病，身热甚，脉转小，欬而便血，目眶陷，妄言，手循衣缝，口干，躁扰不得卧，八逆见，一时死。</p>
<p class="content">热病，瘈疭，狂走，不能食，腹满，胸痛，引腰脐背，呕血，九逆见，一时死。</p>
<p class="content">热病，呕血，喘欬，烦满，身黄，其腹鼓胀，泄不止，脉绝，十逆见，一时死。</p>