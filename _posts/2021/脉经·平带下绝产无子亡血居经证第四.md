---
ID: 3333
post_title: >
  脉经·平带下绝产无子亡血居经证第四
post_name: '%e8%84%89%e7%bb%8f%c2%b7%e5%b9%b3%e5%b8%a6%e4%b8%8b%e7%bb%9d%e4%ba%a7%e6%97%a0%e5%ad%90%e4%ba%a1%e8%a1%80%e5%b1%85%e7%bb%8f%e8%af%81%e7%ac%ac%e5%9b%9b'
author: Editor
post_date: 2021-07-26 14:53:18
layout: post
link: http://kege.org.cn/3333
published: true
tags: [ ]
categories:
  - 脉经
---
新刊王氏脉经卷第九

朝散大夫守光禄卿直秘阁判登闻检院

上护军臣林亿等类次

平带下绝产无子亡血居经证第四

&nbsp;

师曰：妇人带下、六极之病，脉浮则为肠鸣腹满，紧则为腹中痛，数则为阴中痒，洪则生疮，弦则阴疼掣痛。

师曰：带下有三门：一曰胞门，二曰龙门，三曰玉门。已产属胞门，未产属龙门，未嫁女属玉门。

问曰：未出门女有三病，何谓也？师曰：一病者，经水初下，阴中热，或有当风，或有扇者。二病者，或有以寒水洗之。三病者，或见丹下，惊怖得病。属带下。

师曰：妇人带下，九实中事。假令得鼠乳之病，剧易。当剧有期，当庚辛为期。余皆仿此。

问曰：有一妇人，年五十所，病但苦背痛，时时腹中痛，少食多厌，喜䐜胀。其脉阳微，关尺小紧，形脉不相应，愿知所说？师曰：当问病者饮食何如。假令病者言：我不欲饮食，闻谷气臭者，病为在上焦；假令病者言：我少多为欲食，不食亦可，病为在中焦；假令病者言：我自饮食如故，病为在下焦，为病属带下。当以带下治之。

妇人带下，经水不利，少腹满痛，经一月再见，土瓜根散主之。

妇人带下，脉浮，恶寒、漏下者，不治。

师曰：有一妇人将一女子年十五所来诊。言女年十四时经水自下，今经反断，其母言恐怖。师曰：言此女为是夫人亲女，非耶？若亲者，当相为说之。妇人因答言：自是女尔。师曰：所以问者无他，夫人年十四时，亦以经水下，所以断，此为避年。勿怪，后当自下。

妇人少腹冷，恶寒久，年少者得之，此为无子；年大者得之，绝产。

师曰：脉微弱而涩，年少得此为无子，中年得此为绝产。
<p class="content">师曰：少阴脉浮而紧，紧则疝瘕，腹中痛，半产而堕伤。浮则亡血，绝产，恶寒。</p>
<p class="content">师曰：肥人脉细，胞有寒，故令少子。其色黄者，胸上有寒。</p>
<p class="content">妇人少腹䃂<span class="emphasis_small">音衮</span>磊<span class="emphasis_small">力罪切</span>转痛，而复自解，发作无常，经反断，膀胱中结坚急痛，下引阴中气冲者，久必两胁拘急。</p>
<p class="content">问曰：妇人年五十所，病下利，数十日不止，暮则发热，少腹里急痛，腹满，手掌热，唇口干燥，何也？师曰：此病属带下。何以故？曾经半产，瘀血在少腹中不去。何以知之？其证唇口干燥，故知之。当与温经汤。</p>
<p class="content">问曰：妇人病下利，而经水反断者，何也？师曰：但当止利，经自当下，勿怪。所以利不止而血断者，但下利亡津液，故经断。利止，津液复，经当自下。</p>
<p class="content">妇人血下，咽干而不渴，其经必断。此荣不足，本自有微寒，故不引饮。渴而引饮者，津液得通，荣卫自和，其经必复下。</p>
<p class="content">师曰：寸口脉微而涩，微则卫气不足，涩则血气无余。卫不足，其息短，其形燥；血不足，其形逆，荣卫俱虚，言语谬误。趺阳脉浮而涩，涩则胃气虚，虚则短气，咽燥而口苦，胃气涩则失液。少阴脉微而迟，微则无精，迟则阴中寒，涩则血不来。此为居经，三月一来。</p>
<p class="content">师曰：脉微，血气俱虚，年少者亡血也。乳子下利，为可；不者，此为居经，三月一来。</p>
<p class="content">问曰：妇人妊娠三月。师脉之，言此妇人非躯，今月经当下。其脉何类？何以别之？师曰：寸口脉，卫浮而大，荣反而弱，浮大则气强，反弱则少血，孤阳独呼，阴不能吸，二气不停，卫降荣竭，阴为积寒，阳为聚热，阳盛不润，经络不足，阴虚阳往<span class="emphasis_small">一作实，</span>故令少血。时发洒淅，咽燥汗出，</p>
<p class="content">或溲稠数，多唾涎沫，此令重虚，津液漏泄，故知非躯，蓄烦满洫，月禀一经，三月一来，阴盛则泻，名曰居经。</p>
<p class="content">问曰：妇人年五十所，一朝而清血，二三日不止。何以治之？师曰：此妇人前绝生，经水不下，今反清血，此为居经。不须治，当自止。经水下常五日止者，五日愈。</p>
<p class="content">妇人月经一月再来者，经来，其脉欲自如常。而反微，不利，不汗出者，其经二月必来。</p>