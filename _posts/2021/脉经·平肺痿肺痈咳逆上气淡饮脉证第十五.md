---
ID: 3328
post_title: >
  脉经·平肺痿肺痈咳逆上气淡饮脉证第十五
post_name: '%e8%84%89%e7%bb%8f%c2%b7%e5%b9%b3%e8%82%ba%e7%97%bf%e8%82%ba%e7%97%88%e5%92%b3%e9%80%86%e4%b8%8a%e6%b0%94%e6%b7%a1%e9%a5%ae%e8%84%89%e8%af%81%e7%ac%ac%e5%8d%81%e4%ba%94'
author: Editor
post_date: 2021-07-26 14:48:26
layout: post
link: http://kege.org.cn/3328
published: true
tags: [ ]
categories:
  - 脉经
---
新刊王氏脉经卷第八

朝散大夫守光禄卿直秘阁判登闻检院

上护军臣林亿等类次

平肺痿肺痈咳逆上气淡饮脉证第十五

&nbsp;
<p class="content">问曰：热在上焦者，因欬为肺痿。肺痿之病，从何得之？</p>
<p class="content">师曰：或从汗出，或从呕吐，或从消渴，小便利数，或从便难，数被快药下利，重亡津液，故得之。</p>
<p class="content">寸口脉不出，而反发汗，阳脉早索，阴脉不涩，三焦踟蹰，入而不出。阴脉不涩，身体反冷，其内反烦，多唾，唇燥，小便反难，此为肺痿，伤于津液。便如烂瓜，亦如豚脑，但坐发汗故也。</p>
<p class="content">肺痿，其人欲欬不得欬，欬则出干沫，久久小便不利，甚则脉浮弱。</p>
<p class="content">肺痿，吐涎沫而不欬者，其人不渴，必遗溺，小便数。所以然者，以上虚不能制下也，此为肺中冷，必眩，多涎唾，甘草干姜汤以温其脏。</p>
<p class="content">师曰：肺痿欬唾，咽燥欲饮水者，自愈。自张口者，短气也。</p>
<p class="content">欬而口中自有津液，舌上苔滑，此为浮寒，非肺痿也。</p>
<p class="content">问曰：寸口脉数，其人欬，口中反有浊唾、涎沫者，何也？</p>
<p class="content">师曰：此为肺痿之病。若口中辟辟燥，欬则胸中隐隐痛，脉反滑数，此为肺痈。</p>
<p class="content">欬唾脓血，脉数虚者，为肺痿；脉数实者，为肺痈。</p>
<p class="content">问曰：病欬逆，脉之何以知此为肺痈？当有脓血，吐之则死，后竟吐脓死。其脉何类？</p>
<p class="content">师曰：寸口脉微而数，微则为风，数则为热；微则汗出，数则恶寒。风中于卫，呼气不入；热过于荣，吸而不出。风伤皮毛，热伤血脉。风舍于</p>
<p class="content">肺，其人则欬，口干，喘满，咽燥不渴，多唾浊沫，时时振寒。热之所过，血为凝滞，蓄结痈脓，吐如米粥。始萌可救，脓成则死。</p>
<p class="content">欬而胸满，振寒，脉数，咽干不渴，时时出浊唾腥臭，久久吐脓如粳米粥者，为肺痈，桔梗汤主之。</p>
<p class="content">肺痈，胸满胀，一身面目浮肿，鼻寒清涕出，不闻香鼻酸辛，欬逆上气，喘鸣迫塞，葶苈大枣泻肺汤主之。</p>
<p class="content">寸口脉数，趺阳脉紧，寒热相搏，故振寒而欬。趺阳脉浮缓，胃气如经，此为肺痈。</p>
<p class="content">问曰：振寒发热，寸口脉滑而数，其人饮食起居如故，此为痈肿病。医反不知，而以伤寒治之，应不愈也。何以知有脓？脓之所在，何以别知其处？</p>
<p class="content">师曰：假令脓在胸中者，为肺痈。其人脉数，欬唾有脓血。设脓未成，其脉自紧数。紧去但数，脓为已成也。</p>
<p class="content">夫病吐血，喘欬上气，其脉数，有热，不得卧者，死。上气，面浮肿，肩息，其脉浮大，不治。又加利尤甚。上气燥而喘者，属肺胀，欲作风水，发汗则愈。<span class="emphasis_small">一云：欬而上气，肺胀，其脉沉，心下有水气也。《</span><span class="emphasis_small">要略》、《</span><span class="emphasis_small">千金》、《</span><span class="emphasis_small">外台》</span><span class="emphasis_small">沉作浮。</span></p>
<p class="content">夫酒客欬者，必致吐血，此坐极饮过度所致也。</p>
<p class="content">欬家，脉弦为有水，可与十枣汤下之。欬而脉浮，其人不欬不食，如是四十日乃已<span class="emphasis_small">一云三十日。</span>欬而时发热，脉卒弦者，非虚也。此为胸中寒实所致也，当吐之。欬家，其脉弦，欲行吐药，当相人强弱，而无热乃可吐之。其脉沉者，不可发汗。久欬数岁，其脉弱者，可治；实大数者，不可治。其脉虚者，必苦冒，其人本有支饮在胸中故也，治属饮家。</p>
<p class="content">问曰：夫饮有四，何谓也？师曰：有淡饮<span class="emphasis_small">一云留饮，</span>有悬饮，有溢饮，有支饮。</p>
<p class="content">问曰：四饮何以为异？师曰：其人素盛今瘦，水走肠间，沥沥有声，谓之淡饮。饮后水流在胁下，欬唾引痛，谓之悬饮。饮水流行，归于四肢，当汗出而不汗出，身体疼重，谓之溢饮。咳逆倚息，短气不得卧，其形如肿，谓之支饮。</p>
<p class="content">留饮者，胁下痛引缺盆，欬嗽转盛<span class="emphasis_small">一云辄已。</span></p>
<p class="content">胸中有留饮，其人短气而渴，四肢历节痛，其脉沉者，有留饮。</p>
<p class="content">夫心下有留饮，其人背寒冷大如手。</p>
<p class="content">病者脉伏，其人欲自利，利者反快，虽利，心下续坚满，此为留饮欲去故也。甘遂半夏汤主之。</p>
<p class="content">病淡饮者，当以温药和之。</p>
<p class="content">心下有淡饮，胸胁支满，目眩，甘草<span class="emphasis_small">草一作遂</span>汤主之。</p>
<p class="content">病溢饮者，当发其汗，小青龙汤主之。</p>
<p class="content">支饮，亦喘而不能卧，加短气，其脉平也。</p>
<p class="content">膈间支饮，其人喘满，心下痞坚，面色黧黑，其脉沉紧，得之数十日，医吐下之，不愈，木防己汤主之。</p>
<p class="content">心下有支饮，其人苦冒眩，泽泻汤主之。</p>
<p class="content">呕家本渴，渴者为欲解，今反不渴，心下有支饮故也。小半夏汤主之。</p>
<p class="content">夫有支饮家，欬烦，胸中痛者，不卒死。至一百日或一岁，可与十枣汤。膈上之病，满喘欬吐，发则寒热，背痛，腰疼，目泣自出<span class="emphasis_small">目泣自出，一作目眩，</span>其人振振身<img class="picture_character" src="https://rwzyzs.pmphai.com/epub/5cd2470a7d1edc32c10d4456/OEBPS/images/txt008_7.png" alt="img" width="19" height="19" />剧，必有伏饮。</p>
<p class="content">夫病人饮水多，必暴喘满。凡食少饮多，心下水停，甚者则悸，微者短气。</p>
<p class="content">脉双弦者，寒也。皆大下后喜虚。脉偏弦者，饮也。肺饮不弦，但喜喘短气。</p>
<p class="content">病人一臂不随，时复转移在一臂，其脉沉细，非风也，必有饮在上焦。其脉虚者为微劳，荣卫气不周故也，久久自差<span class="emphasis_small">一云：冬自差。</span></p>
<p class="content">腹满，口苦干燥，此肠间有水气也，防己椒目葶苈大黄丸主之。</p>
<p class="content">假令瘦人脐下悸，吐涎沫而癫眩者，水也，五苓散主之。</p>
<p class="content">先渴却呕，为水停心下，此属饮家，半夏加茯苓汤主之。</p>
<p class="content">水在心，心下坚筑短气，恶水不欲饮。水在肺，吐涎沫欲饮水。水在脾，少气身重。水在肝，胁下支满，嚏而痛。水在肾，心下悸。</p>