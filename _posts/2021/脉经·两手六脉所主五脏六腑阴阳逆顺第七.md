---
ID: 3246
post_title: >
  脉经·两手六脉所主五脏六腑阴阳逆顺第七
post_name: '%e8%84%89%e7%bb%8f%c2%b7%e4%b8%a4%e6%89%8b%e5%85%ad%e8%84%89%e6%89%80%e4%b8%bb%e4%ba%94%e8%84%8f%e5%85%ad%e8%85%91%e9%98%b4%e9%98%b3%e9%80%86%e9%a1%ba%e7%ac%ac%e4%b8%83'
author: Editor
post_date: 2021-07-25 18:40:56
layout: post
link: http://kege.org.cn/3246
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

两手六脉所主五脏六腑阴阳逆顺第七

&nbsp;
<p class="content">《脉法赞》云：肝心出左，脾肺出右，肾与命门，俱出尺部，魂魄谷神，皆见寸口。左主司官，右主司府。左大顺男，右大顺女。关前一分，人命之主。左为人迎，右为气口。神门决断，两在关后。人无二脉，病死不愈。诸经损减，各随其部。察按阴阳，谁与先后？<span class="emphasis_small">《千金》云：三阴三阳，谁先谁后。</span>阴病治官，阳病治府。奇邪所舍，如何捕取？审而知者，针入病愈。</p>
<p class="content">心部在左手关前寸口是也，即手少阴经也，与手太阳为表里，以小肠合为府。合于上焦，名曰神庭，在龟<span class="emphasis_small">一作鸠</span>尾下五分。</p>
<p class="content">肝部在左手关上是也，足厥阴经也，与足少阳为表里，以胆合为府，合于中焦，名曰胞门<span class="emphasis_small">一作少阳，</span>在太仓左右三寸。</p>
<p class="content">肾部在左手关后尺中是也，足少阴经也，与足太阳为表里，以膀胱合为府，合于下焦，在关元左。</p>
<p class="content">肺部在右手关前寸口是也，手太阴经也，与手阳明为表里，以大肠合为府，合于上焦，名呼吸之府，在云门。</p>
<p class="content">脾部在右手关上是也，足太阴经也，与足阳明为表里，以胃合为府，合于中焦，脾胃之间，名曰章门，在季胁前一寸半。</p>
<p class="content">肾部在右手关后尺中是也，足少阴经也，与足太阳为表里，以膀胱合为府，合于下焦，在关元右。左属肾，右为子户，名曰三焦。</p>