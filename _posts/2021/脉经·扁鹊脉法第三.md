---
ID: 3274
post_title: 脉经·扁鹊脉法第三
post_name: '%e8%84%89%e7%bb%8f%c2%b7%e6%89%81%e9%b9%8a%e8%84%89%e6%b3%95%e7%ac%ac%e4%b8%89'
author: Editor
post_date: 2021-07-25 20:18:04
layout: post
link: http://kege.org.cn/3274
published: true
tags: [ ]
categories:
  - 脉经
---
新刊王氏脉经卷第五

朝散大夫守光禄卿直秘阁判登闻检院

上护军臣林亿等类次

扁鹊脉法第三

&nbsp;
<p class="content">扁鹊曰：人一息脉二至谓平脉，体形无苦。人一息脉三至谓病脉。一息四至谓痹者，脱脉气，其眼睛青者，死。人一息脉五至以上，死，不可治也。都<span class="emphasis_small">一作声</span>息病，脉来动，取极五至，病有六七至也。</p>
<p class="content">扁鹊曰：平和之气，不缓不急，不滑不涩，不存不亡，不短不长，不俯不仰，不从不横，此谓平脉。肾<span class="emphasis_small">一作紧</span>受如此<span class="emphasis_small">一作刚，</span>身无苦也。</p>
<p class="content">扁鹊曰：脉气弦急，病在肝。少食多厌，里急多言，头眩目痛，腹满，筋挛，癫疾上气，少腹积坚，时时唾血，咽喉中干。相病之法，视色听声，观病之所在，候脉要诀，岂不微乎？脉浮如数，无热者，风也。若浮如数，而有热者，气也。脉洪大者，又两乳房动，脉复数，加有寒热，此伤寒病也。若羸长病，如脉浮溢寸口，复有微热，此疰气病也，如复欬又多热，乍剧乍差，难治也。又疗无剧者，易差；不欬者，易治也。</p>