---
ID: 3243
post_title: >
  脉经·分别三关境界脉候所主第三
post_name: '%e8%84%89%e7%bb%8f%c2%b7%e5%88%86%e5%88%ab%e4%b8%89%e5%85%b3%e5%a2%83%e7%95%8c%e8%84%89%e5%80%99%e6%89%80%e4%b8%bb%e7%ac%ac%e4%b8%89'
author: Editor
post_date: 2021-07-25 18:39:13
layout: post
link: http://kege.org.cn/3243
published: true
tags: [ ]
categories:
  - 脉经
---
新刊王氏脉经卷第一

朝散大夫守光禄卿直秘阁判登闻检院

上护军臣林亿等类次

分别三关境界脉候所主第三

&nbsp;

从鱼际至高骨<span class="emphasis_small">其骨自高，</span>却行一寸，其中名曰寸口。从寸至尺，名曰尺泽，故曰尺寸。寸后尺前名曰关。阳出阴入，以关为界。阳出三分，阴入三分，故曰三阴三阳。阳生于尺动于寸，阴生于寸动于尺。寸主射上焦，出头及皮毛竟手。关主射中焦，腹及腰。尺主射下焦，少腹至足。