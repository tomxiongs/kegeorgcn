---
ID: 538
post_title: >
  黄帝内经·素问·阴阳类论篇第七十九
post_name: "538"
author: Editor
post_date: 2020-08-31 00:00:00
layout: post
link: http://kege.org.cn/538
published: true
tags: [ ]
categories:
  - 素问
---
孟春始至，黄帝燕坐，临观八极，正八风之气，而问雷公曰：阴阳之类，经脉之道，五中所主，何脏最贵？雷公对曰：春甲乙青，中主肝，治七十二日，是脉之主时，臣以其脏最贵。帝曰：却念《上、下经》，《阴阳》《从容》，子所言贵，最其下也。

雷公致斋七日，旦复侍坐。帝曰：三阳为经，二阳为维，一阳为游部。三阴为表，二阴为里，一阴至绝作朔晦。却具合以正其理，此知五脏终始。雷公曰：受业未能明。帝曰：所谓三阳者，太阳也，至手太阴弦浮而不沉，决以度，察以心，合之《阴阳》之论。所谓二阳者，阳明也，至手太阴弦而沉急不鼓，炅至以病皆死。一阳者，少阳也，至手太阴上连人迎弦急悬不绝，此少阳之病也，专[efn_note]原文“专阴则死”，《甲乙经》“专”作“抟”。晋蕃按“抟”与“专”同。卢氏文弨《钟山札记》曰:“《昭年左氏传》‘若琴瑟之专一’,《释文》云:‘董遇本作抟,音同。’案:《史记·秦始皇本纪》‘抟心揖志’,《索隐》云:‘抟古专字。’引《左传》‘如琴瑟之一’以证之,正用董遇本也。《易·系辞上》《传》‘其静也专’,《释文》云:‘陆作抟。’《史记·田完世家》‘（韩）冯因拔三国之兵’,徐广《史记音义》注：‘音专’”。山阳吴氏玉搢云:“《管子·内业》篇‘一意抟心’,亦专心也。<span style="color: #808080;"><em>参考文献田晋蕃著《内经素问校证》（p.2353），中国中医药出版社，2015年12月第1版</em></span>[/efn_note]阴则死。三阴者，六经之所主也，交于太阴伏鼓不浮，上控志心[efn_note]原文“上控志心”，王冰注谓“上控引于心”。<span style="color: #808080;"><em>参考文献田晋蕃著《内经素问校证》（p.236），中国中医药出版社，2015年12月第1版</em></span>[/efn_note]。二阴至肺，其气归膀胱，外连脾胃。一阴独至，经绝气浮，不鼓钩而滑。此六脉者，乍阴乍阳，交属相并，缪通五脏，合于阴阳，先至为主，后至为客。

雷公曰：臣悉尽意，受传经脉，颂得《从容》之道，以合《从容》，不知《阴阳》，不知雌雄。帝曰：三阳为父，二阳为卫，一阳为纪。三阴为母，二阴为雌，一阴为独使。二阳一阴，阳明主病，不胜一阴，脉耎而动，九窍皆沉。三阳一阴，太阳脉胜，一阴不能止，内乱五脏，外为惊骇。二阴二阳，病在肺，少阴脉沉，胜肺伤脾，外伤四肢。二阴二阳皆交至，病在肾，骂詈妄行，巅疾为狂。二阴一阳，病出于肾，阴气客游于心脘下空窍，堤闭塞不通，四肢别离。一阴一阳代绝，此阴气至心，上下无常，出入不知，喉咽干燥，病在土脾。二阳三阴至阴皆在，阴不过阳，阳气不能止阴，阴阳并绝，浮为血瘕，沉为脓胕。阴阳皆壮，下至阴阳。上合昭昭，下合冥冥，诊决生死之期，遂合岁首。

雷公曰：请问短期。黄帝不应。雷公复问。黄帝曰：在经论中。雷公曰：请闻短期。黄帝曰：冬三月之病，病合于阳者，至春正月脉有死征，皆归出春。冬三月之病，在理已尽，草与柳叶皆杀春，阴阳皆绝，期在孟春。春三月之病，曰阳杀，阴阳皆绝，期在草干。夏三月之病，至阴不过十日，阴阳交，期在濂水。秋三月之病，三阳俱起，不治自已；阴阳交合者，立不能坐，坐不能起；三阳独至，期在石水。二阴独至，期在盛水。