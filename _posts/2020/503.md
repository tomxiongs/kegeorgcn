---
ID: 503
post_title: >
  黄帝内经·素问·咳论篇第三十八
post_name: "503"
author: Editor
post_date: 2020-08-31 00:00:00
layout: post
link: http://kege.org.cn/503
published: true
tags: [ ]
categories:
  - 素问
---
黄帝问曰：肺之令人咳何也？岐伯对曰：五脏六腑皆令人咳，非独肺也。帝曰：愿闻其状。岐伯曰：皮毛者，肺之合也，皮毛先受邪气，邪气以从其合也。其寒饮食入胃，从肺脉上至于肺则肺寒，肺寒则外内合邪因而客之，则为肺咳。五脏各以其时受病，非其时，各传以与之。

人与天地相参，故五脏各以治时感于寒则受病，微则为咳，甚者为泄为痛。乘秋则肺先受邪，乘春则肝先受之，乘夏则心先受之，乘至阴则脾先受之，乘冬则肾先受之。

帝曰：何以异之？岐伯曰：肺咳之状，咳而喘息有音，甚则唾血。心咳之状，咳则心痛，<strong>喉中介介如梗状</strong>[efn_note]原文“喉中介介如梗状”，与《甲乙经》“心脉大甚,为喉吤吤”义同。<span style="color: #808080;"><em>参考文献田晋蕃著《内经素问校证》P144，中国中医药出版社，2015年12月第1版</em></span>[/efn_note]，甚则咽肿喉痹。肝咳之状，咳则两胁下痛，甚则不可以转，转则两胠下满。脾咳之状，咳则右胁下痛[efn_note]原文“咳则右胁下痛”之“胁（脅）”字，马本作“胠”，与王注合。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.37），北京科学技术出版社，2017年1月第1版</em></span>[/efn_note]，阴阴引肩背，甚则不可以动，动则咳剧。肾咳之状，咳则腰背相引而痛，甚则咳涎。

<span style="color: #808080;"><em>喉中介介如梗状：心脉····大甚为喉吤。《灵枢经·邪气脏腑病形第四》</em></span>

帝曰：六腑之咳奈何？安所受病？岐伯曰：五脏之久咳，乃移于六腑。脾咳不已，则胃受之，胃咳之状，咳而呕，呕甚则长虫出。肝咳不已，则胆受之，胆咳之状，咳呕胆汁。肺咳不已，则大肠受之，大肠咳状，咳而遗矢。心咳不已，则小肠受之，小肠咳状，咳而失气，气与咳俱失。肾咳不已，则膀胱受之，膀胱咳状，咳而遗溺。久咳不已，则三焦受之，三焦咳状，咳而腹满，不欲食饮。此皆聚于胃，关于肺，使人多涕唾而面浮肿气逆也。

帝曰：治之奈何？岐伯曰：治脏者治其俞，治腑者治其合，浮肿者治其经。帝曰：善。