---
ID: 258
post_title: 灵枢经·五十营第十五
post_name: "258"
author: Editor
post_date: 2020-08-11 00:00:00
layout: post
link: http://kege.org.cn/258
published: true
tags: [ ]
categories:
  - 灵枢经
---
黄帝曰：余愿闻五十营奈何？岐伯答曰：天周二十八宿，宿三十六分，人气行一周千八分，日行二十八宿。人经脉上下、左右、前后二十八脉，周身十六丈二尺，以应二十八宿，漏水下百刻，以分昼夜。故人一呼脉再动，气行三寸；一吸脉亦再动，气行三寸；呼吸定息，气行六寸。十息，气行六尺；二十七息，气行一丈六尺二寸，日行二分；二百七十息，气行十六丈二尺，气行交通于中，一周于身，水下二刻[efn_note]原文“下水二刻”，王冰《素问·八正神明论》注“下水”二字倒，下并同，皆据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.97），北京科学技术出版社，2017年1月第1版</em></span>[/efn_note]，日行二十分有奇；五百四十息，气行再周于身，水下四刻，日行四十分有奇；二千七百息，气行十周于身，水下二十刻，日行五宿二十分；一万三千五百息，气行五十营于身，水下百刻，日行二十八宿，漏水皆尽，脉终矣。<strong>所谓交通者，并行一数也</strong>，故五十营备，得尽天地之寿矣，凡行八百一十丈也。

<span style="color: #808080;"><em>所谓交通者，并行一数也：阴阳并交者，阳气先至，阴气后至。《素问·方盛衰论篇第八十》</em></span>

<span style="color: #808080;"><em>相关篇章：</em></span>

<span style="color: #808080;"><em>《灵枢经·五十营第十五》</em></span>
<span style="color: #808080;"><em>《灵枢经·营气第十六》</em></span>
<span style="color: #808080;"><em>《灵枢经·营卫生会第十八》</em></span>
<span style="color: #808080;"><em>《灵枢经·卫气第五十二》</em></span>
<span style="color: #808080;"><em>《灵枢经·五味第五十六》</em></span>
<span style="color: #808080;"><em>《灵枢经·卫气失常第五十九》</em></span>
<span style="color: #808080;"><em>《灵枢经·动输第六十二》</em></span>
<span style="color: #808080;"><em>《灵枢经·邪客第七十一》</em></span>
<span style="color: #808080;"><em>《灵枢经·卫气行第七十六》</em></span>