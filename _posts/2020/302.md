---
ID: 302
post_title: 灵枢经·水胀第五十七
post_name: "302"
author: Editor
post_date: 2020-08-11 00:00:00
layout: post
link: http://kege.org.cn/302
published: true
tags: [ ]
categories:
  - 灵枢经
---
黄帝问于岐伯曰：水与肤胀、鼓胀、肠覃、石瘕、石水，何以别之？岐伯答曰：水始起也，目窠上微肿，如新卧起之状，其颈脉动，时咳，阴股间寒，足胫瘇，腹乃大，其水已成矣。以手按其腹，随手而起，如裹水之状，此其候也。

黄帝曰：肤胀何以候之？岐伯曰：肤胀者，寒气客于皮肤之间，imgimg然不坚，腹大，身尽肿，皮厚，按其腹窅而不起，腹色不变，此其候也。鼓胀何如？岐伯曰：腹胀，身皆大，大与肤胀等也，色苍黄，腹筋起，此其候也。

肠覃何如？岐伯曰：寒气客于肠外，与卫气相搏，气不得荣，因有所系，癖而内著，恶气乃起，瘜肉乃生。其始生也，大如鸡卵，稍以益大，至其成如怀子之状，久者离岁，按之则坚，推之则移，月事以时下，此其候也。石瘕何如？岐伯曰：石瘕生于胞中，寒气客于子门，子门闭塞，气不得通，恶血当泻不泻，衃以留止[efn_note]原文“衃以留止”之“以”字，《甲乙经》作“乃”。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.110），北京科学技术出版社，2017年1月第1版</em></span>[/efn_note]，日以益大，状如怀子，月事不以时下。皆生于女子，可导而下。

黄帝曰：肤胀、鼓胀可刺邪？岐伯曰：先泻其胀之血络，后调其经，刺去其血脉[efn_note]原文“刺去其血络也”之“血络”，《太素》作“血脉”，据改之。<span style="color: #999999;"><em>参考文献：中华中医药学会内经学分会第二十一届内经学术研讨会王玉兴老师报告</em></span>[/efn_note]也。