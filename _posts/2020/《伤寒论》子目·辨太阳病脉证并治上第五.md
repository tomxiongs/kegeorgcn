---
ID: 1133
post_title: >
  《伤寒论》子目·辨太阳病脉证并治上第五
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%a4%aa%e9%98%b3%e7%97%85%e8%84%89%e8%af%81%e5%b9%b6%e6%b2%bb%e4%b8%8a%e7%ac%ac%e4%ba%94'
author: Editor
post_date: 2020-12-04 10:55:53
layout: post
link: http://kege.org.cn/1133
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合一十六法，方一十四首。</span></p>
<!-- /wp:paragraph -->

<!-- wp:paragraph -->
<p>太阳中风，阳浮阴弱，热发汗出，恶寒，鼻鸣干呕者，桂枝汤主之。第一。五味。前有太阳病一十一证。</p>
<!-- /wp:paragraph -->

<!-- wp:paragraph -->
<p>太阳病，头痛发热，汗出恶风者，桂枝汤主之。第二。用前第一方。</p>
<!-- /wp:paragraph -->

<!-- wp:paragraph -->
<p>太阳病，项背强几几，反汗出恶风者，桂枝加葛根汤主之。第三。七味。</p>
<!-- /wp:paragraph -->

<!-- wp:paragraph -->
<p>太阳病，下之后，其气上冲者，桂枝汤主之。第四。用前第一方。下有太阳坏病一证。</p>
<!-- /wp:paragraph -->

<!-- wp:paragraph -->
<p>桂枝本为解肌，若脉浮紧，发热汗不出者，不可与之。第五。下有酒客不可与桂枝一证。</p>
<!-- /wp:paragraph -->

<!-- wp:paragraph -->
<p>喘家作桂枝汤，加厚朴杏子。第六。下有服汤吐脓血一证。</p>
<!-- /wp:paragraph -->

<!-- wp:paragraph -->
<p>太阳病，发汗遂漏不止，恶风，小便难，四肢急，难以屈伸，桂枝加附子汤主之。第七。六味。</p>
<!-- /wp:paragraph -->

<!-- wp:paragraph -->
<p>太阳病，下之后，脉促胸满者，桂枝去芍药汤主之。第八。四味。</p>
<!-- /wp:paragraph -->

<!-- wp:paragraph -->
<p>若微寒者，桂枝去芍药加附子汤主之。第九。五味。</p>
<!-- /wp:paragraph -->

<!-- wp:paragraph -->
<p>太阳病，八九日如疟状，热多寒少，不呕，清便自可，宜桂枝麻黄各半汤。第十。七味。</p>
<!-- /wp:paragraph -->

<!-- wp:paragraph -->
<p>太阳病，服桂枝汤，烦不解，先刺风池、风府，却与桂枝汤。第十一。用前第一方。</p>
<!-- /wp:paragraph -->

<!-- wp:paragraph -->
<p>服桂枝汤，大汗出，脉洪大者，与桂枝汤。若形似疟，一日再发者，宜桂枝二麻黄一汤。第十二。七味。</p>
<!-- /wp:paragraph -->

<!-- wp:paragraph -->
<p>服桂枝汤，大汗出，大烦渴不解，脉洪大者，白虎加人参汤主之。第十三。五味。</p>
<!-- /wp:paragraph -->

<!-- wp:paragraph -->
<p>太阳病，发热恶寒，热多寒少，脉微弱者，宜桂枝二越婢一汤。第十四。七味。</p>
<!-- /wp:paragraph -->

<!-- wp:paragraph -->
<p>服桂枝，或下之，头项强痛，发热无汗，心下满痛，小便不利者，桂枝去桂加茯苓白术汤主之。第十</p>
<!-- /wp:paragraph -->

<!-- wp:paragraph -->
<p>五。六味。</p>
<!-- /wp:paragraph -->

<!-- wp:paragraph -->
<p>伤寒脉浮，自汗出，小便数，心烦，微恶寒，脚挛急，与桂枝，得之便厥，咽干，烦躁，吐逆，作甘草干姜汤与之。厥愈，更作芍药甘草汤与之，其脚伸。若胃气不和，与调胃承气汤。若重发汗，加烧针者，四逆汤主之。第十六。甘草干姜汤、芍药甘草汤并二味。调胃承气汤、四逆汤并三味。</p>
<!-- /wp:paragraph -->