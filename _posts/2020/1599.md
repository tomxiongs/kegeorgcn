---
ID: 1599
post_title: 难经·七十八难
post_name: "1599"
author: Editor
post_date: 2020-12-01 00:00:00
layout: post
link: http://kege.org.cn/1599
published: true
tags: [ ]
categories:
  - 难经
---
七十八难曰：针有补泻，何谓也？然：补泻之法，非必呼吸出内针也。知为针者，信其左；不知为针者，信其右。当刺之时，先以左手厌按所针荣俞之处，弹而努之，爪而下之，其气之来，如动脉之状，顺针而刺之，得气，因推而内之，是谓补；动而伸之，是谓泻。不得气，<strong>乃与男外女内</strong>；不得气，是谓十死不治也。

<span style="color: #808080;"><em>乃与男外女内：男外女内<span id="easy-footnote-1-254" class="easy-footnote-margin-adjust"></span>，坚拒勿出，谨守勿内，是谓得气。《灵枢经·终始第九》</em></span>