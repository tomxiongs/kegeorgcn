---
ID: 1097
post_title: >
  伤寒论·辨太阳病脉证并治下第七
post_name: '%e8%be%a8%e5%a4%aa%e9%98%b3%e7%97%85%e8%84%89%e8%af%81%e5%b9%b6%e6%b2%bb%e4%b8%8b%e7%ac%ac%e4%b8%83'
author: Editor
post_date: 2020-12-04 07:56:24
layout: post
link: http://kege.org.cn/1097
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第四</strong></p>
<p><strong>辨太阳病脉证并治下第七</strong></p>
<p>合三十九法。方三十首。<br />并见太阳少阳合病法。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>问曰：病有结胸，有脏结，其状何如？答曰：按之痛，寸脉浮，关脉沉，名曰结胸也。</p>
<!-- /wp:paragraph -->

<!-- wp:paragraph -->
<p>何谓脏结？答曰：如结胸状，饮食如故，时时下利，寸脉浮，关脉小细沉紧，名曰脏结。舌上白胎滑者，难治。</p>
<!-- /wp:paragraph -->

<!-- wp:paragraph -->
<p>脏结无阳证，不往来寒热一云，寒而不热，其人反静，舌上胎滑者，不可攻也。</p>
<!-- /wp:paragraph -->

<!-- wp:paragraph -->
<p>病发于阳，而反下之，热入因作结胸；病发于阴，而反下之一作汗出，因作痞也。所以成结胸者，以下之太早故也。结胸者，项亦强，如柔痓状，下之则和，宜<strong>大陷胸丸。</strong>方一。</p>
<!-- /wp:paragraph -->

<!-- wp:paragraph -->
<p>大黄半斤　葶苈子半升，熬　芒消半升　杏仁半升，去皮尖，熬黑</p>
<!-- /wp:paragraph -->

<!-- wp:paragraph -->
<p>上四味，捣筛二味，内杏仁芒消，合研如脂，和散，取如弹丸一枚，别捣甘遂末一钱匕，白蜜二合，水二升，煮取一升，温顿服之，一宿乃下，如不下，更服，取下为效，禁如药法。</p>
<!-- /wp:paragraph -->

<!-- wp:paragraph -->
<p>结胸证，其脉浮大者，不可下，下之则死。</p>
<!-- /wp:paragraph -->

<!-- wp:paragraph -->
<p>结胸证悉具，烦躁者亦死。</p>
<!-- /wp:paragraph -->

<!-- wp:paragraph -->
<p>太阳病，脉浮而动数，浮则为风，数则为热，动则为痛，数则为虚。头痛发热，微盗汗出，而反恶寒者，表未解也。医反下之，动数变迟，膈内拒</p>
<!-- /wp:paragraph -->

<!-- wp:paragraph -->
<p>痛一云头痛即眩，胃中空虚，客气动膈，短气躁烦，心中懊<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_1.png" alt="img" width="17" height="18" />，阳气内陷，心下因鞕，则为结胸，大陷胸汤主之。若不结胸，但头汗出，余处无汗，剂颈而还，小便不利，身必发黄，<strong>大陷胸汤。</strong>方二。</p>
<!-- /wp:paragraph -->

<!-- wp:paragraph -->
<p>大黄六两去皮　芒消一升　甘遂一钱匕</p>
<!-- /wp:paragraph -->

<!-- wp:paragraph -->
<p>上三味，以水六升，先煮大黄取二升，去滓，内芒消，煮一两沸，内甘遂末，温服一升，得快利止后服。</p>
<!-- /wp:paragraph -->

<!-- wp:paragraph -->
<p>伤寒六七日，结胸热实，脉沉而紧，心下痛，按之石鞕者，大陷胸汤主之。三。用前第二方。</p>
<!-- /wp:paragraph -->

<!-- wp:paragraph -->
<p>伤寒十余日，热结在里，复往来寒热者，与大柴胡汤。但结胸，无大热者，此为水结在胸胁也。但头微汗出者，大陷胸汤主之。四。用前第二方。</p>
<!-- /wp:paragraph -->

<!-- wp:paragraph -->
<p><strong>大柴胡汤</strong>方</p>
<!-- /wp:paragraph -->

<!-- wp:paragraph -->
<p>柴胡半斤　枳实四枚，炙　生姜五两，切　黄芩三两　芍药三两　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓再煎；温服一升，日三服。一方加大黄二两，若不加，恐不名大柴胡汤。</p>
<!-- /wp:paragraph -->

<!-- wp:paragraph -->
<p>太阳病，重发汗而复下之，不大便五六日，舌上燥而渴，日晡所小有潮热一云日晡所发，心胸大烦，从心下至少腹鞕满，而痛不可近者，大陷胸汤主之。五。用前第二方。</p>
<!-- /wp:paragraph -->

<!-- wp:paragraph -->
<p>小结胸病，正在心下，按之则痛，脉浮滑者，<strong>小陷胸汤</strong>主之。方六。</p>
<!-- /wp:paragraph -->

<!-- wp:paragraph -->
<p>黄连一两　半夏半升，洗　栝楼实大者一枚</p>
<!-- /wp:paragraph -->

<!-- wp:paragraph -->
<p>上三味，以水六升，先煮栝楼，取三升，去滓，内诸药，煮取二升，去滓，分温三服。</p>
<!-- /wp:paragraph -->

<!-- wp:paragraph -->
<p>太阳病，二三日，不能卧，但欲起，心下必结，脉微弱者，此本有寒分也。反下之，若利止，必作结胸；未止者，四日复下之，此作协热利也。</p>
<!-- /wp:paragraph -->

<!-- wp:paragraph -->
<p>太阳病，下之，其脉促一作纵，不结胸者，此为欲解也。脉浮者，必结胸。脉紧者，必咽痛。脉弦者，必两胁拘急。脉细数者，头痛未止。脉沉紧者，必欲呕。脉沉滑者，协热利。脉浮滑者，必下血。</p>
<!-- /wp:paragraph -->

<!-- wp:paragraph -->
<p>病在阳，应以汗解之，反以冷水潠之若灌之，其热被劫不得去，弥更益烦，肉上粟起，意欲饮水，反不渴者，服文蛤散；若不差者，与五苓散。寒实结胸，无热证者，与三物小陷胸汤。用前第六方。</p>
<!-- /wp:paragraph -->

<!-- wp:paragraph -->
<p>白散亦可服。七。一云与三物小白散。</p>
<!-- /wp:paragraph -->

<!-- wp:paragraph -->
<p><strong>文蛤散</strong>方</p>
<!-- /wp:paragraph -->

<!-- wp:paragraph -->
<p>文蛤五两</p>
<!-- /wp:paragraph -->

<!-- wp:paragraph -->
<p>上一味为散，以沸汤和一方寸匕服，汤用五合。</p>
<!-- /wp:paragraph -->

<!-- wp:paragraph -->
<p><strong>五苓散</strong>方</p>
<!-- /wp:paragraph -->

<!-- wp:paragraph -->
<p>猪苓十八铢，去黑皮　白术十八铢　泽泻一两六铢　茯苓十八铢　桂枝半两，去皮</p>
<!-- /wp:paragraph -->

<!-- wp:paragraph -->
<p>上五味为散，更于臼中治之，白饮和方寸匕服之，日三服，多饮暖水，汗出愈。</p>
<!-- /wp:paragraph -->

<!-- wp:paragraph -->
<p><strong>白散</strong>方</p>
<!-- /wp:paragraph -->

<!-- wp:paragraph -->
<p>桔梗三分　巴豆一分，去皮心，熬黑研如脂　贝母三分</p>
<!-- /wp:paragraph -->

<!-- wp:paragraph -->
<p>上三味为散，内巴豆，更于臼中杵之，以白饮和服，强人半钱匕，羸者减之。病在膈上必吐，在膈下必利，不利，进热粥一杯，利过不止，进冷粥一杯。身热皮粟不解，欲引衣自覆，若以水潠之、洗之，益令热却不得出，当汗而不汗则烦。假令汗出已，腹中痛，与芍药三两如上法。</p>
<!-- /wp:paragraph -->

<!-- wp:paragraph -->
<p>太阳与少阳并病，头项强痛，或眩冒，时如结胸，心下痞鞕者，当刺大椎第一间，肺俞、肝俞，慎不可发汗；发汗则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_2.png" alt="img" width="17" height="17" />语，脉弦，五日<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_3.png" alt="img" width="18" height="18" />语不止，</p>
<!-- /wp:paragraph -->

<!-- wp:paragraph -->
<p>当刺期门。八。</p>
<!-- /wp:paragraph -->

<!-- wp:paragraph -->
<p>妇人中风，发热恶寒，经水适来，得之七八日，热除而脉迟身凉，胸胁下满，如结胸状，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_4.png" alt="img" width="16" height="17" />语者，此为热入血室也，当刺期门，随其实而取之。九。</p>
<!-- /wp:paragraph -->

<!-- wp:paragraph -->
<p>妇人中风，七八日续得寒热，发作有时，经水适断者，此为热入血室，其血必结，故使如疟状，发作有时，<strong>小柴胡汤</strong>主之。方十。</p>
<!-- /wp:paragraph -->

<!-- wp:paragraph -->
<p>柴胡半斤　黄芩三两　人参三两　半夏半升，洗　甘草三两　生姜三两，切　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升，温服一升，日三服。</p>
<!-- /wp:paragraph -->

<!-- wp:paragraph -->
<p>妇人伤寒，发热，经水适来，昼日明了，暮则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_5.png" alt="img" width="19" height="19" />语，如见鬼状者，此为热入血室，无犯胃气，及上二焦，必自愈。十一。</p>
<!-- /wp:paragraph -->

<!-- wp:paragraph -->
<p>伤寒六七日，发热，微恶寒，支节烦疼，微呕，心下支结，外证未去者，<strong>柴胡桂枝汤</strong>主之。方十二。</p>
<!-- /wp:paragraph -->

<!-- wp:paragraph -->
<p>桂枝去皮　黄芩一两半　人参一两半　甘草一两，炙　半夏二合半，洗　芍药一两半　大枣六枚，擘　生姜一两半，切　柴胡四两</p>
<!-- /wp:paragraph -->

<!-- wp:paragraph -->
<p>上九味，以水七升，煮取三升，去滓，温服一升，本云人参汤，作如桂枝法，加半夏、柴胡、黄芩，复如柴胡法，今用人参作半剂。</p>
<!-- /wp:paragraph -->

<!-- wp:paragraph -->
<p>伤寒五六日，已发汗而复下之，胸胁满微结，小便不利，渴而不呕，但头汗出，往来寒热心烦者，此为未解也，<strong>柴胡桂枝干姜汤</strong>主之。方十三。</p>
<!-- /wp:paragraph -->

<!-- wp:paragraph -->
<p>柴胡半斤　桂枝三两，去皮　干姜二两　栝楼根四两　黄芩三两　牡蛎二两，熬　甘草二两，炙</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升，温服一升，日三服，初服微烦，复服汗出便愈。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>伤寒五六日，头汗出，微恶寒，手足冷，心下满，口不欲食，大便鞕，脉细者，此为阳微结，必有表，复有里也，脉沉亦在里也。汗出为阳微，假今纯阴结，不得复有外证，悉入在里，此为半在里半在外也。脉虽沉紧，不得为少阴病。所以然者，阴不得有汗，今头汗出，故知非少阴也，可与小柴胡汤。设不了了者，得屎而解。十四。用前第十方。</p>
<!-- /wp:paragraph -->

<!-- wp:paragraph -->
<p>伤寒五六日，呕而发热者，柴胡汤证具，而以他药下之，柴胡证仍在者，复与柴胡汤。此虽已下之，不为逆，必蒸蒸而振，却发热汗出而解。若心下满而鞕痛者，此为结胸也，大陷胸汤主之。但满而不痛者，此为痞，柴胡不中与之，宜<strong>半夏泻心汤。</strong>方十五。</p>
<!-- /wp:paragraph -->

<!-- wp:paragraph -->
<p>半夏半升，洗　黄芩　干姜　人参　甘草炙，各三两　黄连一两　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗，煮取六升，去滓，再煎取三升，温服一升，日三服。须大陷胸汤者，方用前第二法。一方用半夏一升</p>
<!-- /wp:paragraph -->

<!-- wp:paragraph -->
<p>太阳少阳并病，而反下之，成结胸，心下鞕，下利不止，水浆不下，其人心烦。</p>
<!-- /wp:paragraph -->

<!-- wp:paragraph -->
<p>脉浮而紧，而复下之，紧反入里，则作痞，按之自濡，但气痞耳。</p>
<!-- /wp:paragraph -->

<!-- wp:paragraph -->
<p>太阳中风，下利呕逆，表解者，乃可攻之。其人<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_6.png" alt="img" width="17" height="18" /><img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_7.png" alt="img" width="18" height="18" />汗出，发作有时，头痛，心下痞鞕满，引胁下痛，干呕短气，汗出不恶寒者，此表解里未和也。<strong>十枣汤</strong>主之。方十六。</p>
<!-- /wp:paragraph -->

<!-- wp:paragraph -->
<p>芫花熬　甘遂　大戟</p>
<!-- /wp:paragraph -->

<!-- wp:paragraph -->
<p>上三味等分，各别捣为散，以水一升半，先煮大枣肥者十枚，取八合，去滓，内药末，强人服一钱匕，羸人服半钱，温服之，平旦服。若下少，病不除者，明日更服，加半钱，得快下利后，糜粥自养。</p>
<!-- /wp:paragraph -->

<!-- wp:paragraph -->
<p>太阳病，医发汗，遂发热恶寒，因复下之，心下痞，表里俱虚，阴阳气并竭。无阳则阴独，复加烧针，因胸烦，面色青黄，肤<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_8.png" alt="img" width="18" height="18" />者，难治；今色微黄，手足温者，易愈。</p>
<!-- /wp:paragraph -->

<!-- wp:paragraph -->
<p>心下痞，按之濡，其脉关上浮者，<strong>大黄黄连泻心汤</strong>主之。方十七。</p>
<!-- /wp:paragraph -->

<!-- wp:paragraph -->
<p>大黄二两　黄连一两 <span style="color: #999999;">黄芩一两</span>[efn_note]熊伟注：宋本“大黄黄连泻心汤”方中，原无“黄芩一两”，在日本人大冢敬节收藏的《古本康平伤寒论》中为有，今据之而增。<span style="color: #999999;"><em> 参考文献：浙江中医学院报《&lt;古本康平伤寒论&gt;初探》，金日红，1980年第4期</em></span>[/efn_note]</p>
<!-- /wp:paragraph -->

<!-- wp:paragraph -->
<p>上二味，以麻沸汤二升渍之，须臾绞去滓，分温再服。<span style="font-size: 8pt;">臣亿等看详：大黄黄连泻心汤，诸本皆二味，又后附子泻心汤，用大黄、黄连、黄芩、附子，恐是前方中亦有黄芩，后但加附子也，故后云附子泻心汤。本云加附子也。</span></p>
<!-- /wp:paragraph -->

<!-- wp:paragraph -->
<p>心下痞，而复恶寒汗出者，<strong>附子泻心汤</strong>主之。方十八。</p>
<!-- /wp:paragraph -->

<!-- wp:paragraph -->
<p>大黄二两　黄连一两　黄芩一两　附子一枚，炮，去皮，破，别煮取汁</p>
<!-- /wp:paragraph -->

<!-- wp:paragraph -->
<p>上四味，切三味，以麻沸汤二升渍之，须臾绞去滓，内附子汁，分温再服。</p>
<!-- /wp:paragraph -->

<!-- wp:paragraph -->
<p>本以下之，故心下痞，与泻心汤。痞不解，其人渴而口燥烦，小便不利者，五苓散主之。十九。一方云，忍之一日乃愈。用前第七证方。</p>
<!-- /wp:paragraph -->

<!-- wp:paragraph -->
<p>伤寒，汗出解之后，胃中不和，心下痞鞕，干噫食臭，胁下有水气，腹中雷鸣下利者，<strong>生姜泻心汤</strong>主之。方二十。</p>
<!-- /wp:paragraph -->

<!-- wp:paragraph -->
<p>生姜四两，切　甘草三两，炙　人参三两　干姜一两　黄芩三两　半夏半升，洗　黄连一两　大枣十二枚，擘</p>
<!-- /wp:paragraph -->

<!-- wp:paragraph -->
<p>上八味，以水一斗，煮取六升，去滓，再煎取三升，温服一升，日三服。附子泻心汤，本云加附子。半夏泻心汤、甘草泻心汤，同体别名耳。生姜泻心汤，本云理中人参黄芩汤，去桂枝、术，加黄连并泻肝法。</p>
<!-- /wp:paragraph -->

<!-- wp:paragraph -->
<p>伤寒中风，医反下之，其人下利日数十行，谷不化，腹中雷鸣，心下痞鞕而满，干呕心烦不得安，医见心下痞，谓病不尽，复下之，其痞益甚，此非结热，但以胃中虚，客气上逆，故使鞕也，<strong>甘草泻心汤</strong>主之。方二十一。</p>
<!-- /wp:paragraph -->

<!-- wp:paragraph -->
<p>甘草四两，炙　黄芩三两　干姜三两　半夏半升，洗　大枣十二枚，擘　黄连一两</p>
<!-- /wp:paragraph -->

<!-- wp:paragraph -->
<p>上六味，以水一斗，煮取六升，去滓，再煎取三升，温服一升，日三服。臣亿等谨按：上生姜泻心汤法，本云理中人参黄芩汤，今详泻心以疗痞，痞气因发阴而生，是半夏、生姜、甘草泻心三方，皆本于理中也，其方必各有人参。今甘草泻心汤中无者，脱落之也。又按《千金》并《外台秘要》，治伤寒<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt004_9.png" alt="img" width="16" height="17" />食用此方，皆有人参，知脱落无疑。</p>
<!-- /wp:paragraph -->

<!-- wp:paragraph -->
<p>伤寒服汤药，下利不止，心下痞鞕，服泻心汤已，复以他药下之，利不止，医以理中与之，利益甚。理中者，理中焦，此利在下焦，赤石脂禹余粮汤主之。复不止者，当利其小便。<strong>赤石脂禹余粮汤。</strong>方二十二。</p>
<!-- /wp:paragraph -->

<!-- wp:paragraph -->
<p>赤石脂一斤，碎　太一禹余粮一斤，碎</p>
<!-- /wp:paragraph -->

<!-- wp:paragraph -->
<p>上二味，以水六升，煮取二升，去滓，分温三服。</p>
<!-- /wp:paragraph -->

<!-- wp:paragraph -->
<p>伤寒吐下后，发汗，虚烦，脉甚微，八九日心下痞鞕，胁下痛，气上冲咽喉，眩冒，经脉动惕者，久而成痿。</p>
<!-- /wp:paragraph -->

<!-- wp:paragraph -->
<p>伤寒发汗，若吐若下，解后心下痞鞕，噫气不除者，<strong>旋覆代赭汤</strong>主之。方二十三。</p>
<!-- /wp:paragraph -->

<!-- wp:paragraph -->
<p>旋覆花三两　人参二两　生姜五两　代赭一两　甘草三两，炙　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗，煮取六升，去滓，再煎取三升。温服一升，日三服。</p>
<!-- /wp:paragraph -->

<!-- wp:paragraph -->
<p>下后不可更行桂枝汤，若汗出而喘，无大热者，可与<strong>麻黄杏子甘草石膏汤。</strong>方二十四。</p>
<!-- /wp:paragraph -->

<!-- wp:paragraph -->
<p>麻黄四两　杏仁五十个，去皮尖　甘草二两，炙　石膏半斤，碎，绵裹</p>
<!-- /wp:paragraph -->

<!-- wp:paragraph -->
<p>上四味，以水七升，先煮麻黄，减二升，去白沫，内诸药，煮取三升，去滓，温服一升。本云黄耳杯。</p>
<!-- /wp:paragraph -->

<!-- wp:paragraph -->
<p>太阳病，外证未除，而数下之，遂协热而利，利下不止，心下痞鞕，表里不解者，<strong>桂枝人参汤</strong>主之。方二十五。</p>
<!-- /wp:paragraph -->

<!-- wp:paragraph -->
<p>桂枝四两，别切　甘草四两，炙　白术三两　人参三两　干姜三两</p>
<!-- /wp:paragraph -->

<!-- wp:paragraph -->
<p>上五味，以水九升，先煮四味，取五升，内桂，更煮取三升，去滓，温服一升，日再，夜一服。</p>
<!-- /wp:paragraph -->

<!-- wp:paragraph -->
<p>伤寒大下后，复发汗，心下痞，恶寒者，表未解也。不可攻痞，当先解表，表解乃可攻痞。解表宜桂枝汤，攻痞宜大黄黄连泻心汤。二十六。泻心汤用前第十七方。</p>
<!-- /wp:paragraph -->

<!-- wp:paragraph -->
<p>伤寒发热，汗出不解，心中痞鞕，呕吐而下利者，大柴胡汤主之。二十七。用前第四方。</p>
<!-- /wp:paragraph -->

<!-- wp:paragraph -->
<p>病如桂枝证，头不痛，项不强，寸脉微浮，胸中痞鞕，气上冲喉咽，不得息者，此为胸有寒也。当吐之，宜<strong>瓜蒂散。</strong>方二十八。</p>
<!-- /wp:paragraph -->

<!-- wp:paragraph -->
<p>瓜蒂一分，熬黄　赤小豆一分</p>
<!-- /wp:paragraph -->

<!-- wp:paragraph -->
<p>上二味，各别捣筛，为散已，合治之，取一钱匕，以香豉一合，用热汤七合，煮作稀糜，去滓，取汁和散，温顿服之。不吐者，少少加，得快吐乃止。诸亡血虚家，不可与瓜蒂散。</p>
<!-- /wp:paragraph -->

<!-- wp:paragraph -->
<p>病胁下素有痞，连在脐傍，痛引少腹，入阴筋者，此名脏结，死。二十九。</p>
<!-- /wp:paragraph -->

<!-- wp:paragraph -->
<p>伤寒若吐若下后，七八日不解，热结在里，表里俱热，时时恶风，大渴，舌上干燥而烦，欲饮水</p>
<!-- /wp:paragraph -->

<!-- wp:paragraph -->
<p>数升者，<strong>白虎加人参汤</strong>主之。方三十。</p>
<!-- /wp:paragraph -->

<!-- wp:paragraph -->
<p>知母六两　石膏一斤，碎　甘草二两，炙　人参二两　粳米六合</p>
<!-- /wp:paragraph -->

<!-- wp:paragraph -->
<p>上五味，以水一斗，煮米熟，汤成去滓，温服一升，日三服。此方立夏后立秋前乃可服，立秋后不可服。正月二月三月尚凛冷，亦不可与服之，与之则呕利而腹痛。诸亡血虚家亦不可与，得之则腹痛。利者但可温之，当愈。</p>
<!-- /wp:paragraph -->

<!-- wp:paragraph -->
<p>伤寒无大热，口燥渴，心烦，背微恶寒者，白虎加人参汤主之。三十一。用前方。</p>
<!-- /wp:paragraph -->

<!-- wp:paragraph -->
<p>伤寒脉浮，发热无汗，其表不解，不可与白虎汤。渴欲饮水，无表证者，白虎加人参汤主之。三十二。用前方。</p>
<!-- /wp:paragraph -->

<!-- wp:paragraph -->
<p>太阳少阳并病，心下鞕，颈项强而眩者，当刺大椎、肺俞、肝俞，慎勿下之。三十三。</p>
<!-- /wp:paragraph -->

<!-- wp:paragraph -->
<p>太阳与少阳合病，自下利者，与黄芩汤；若呕者，黄芩加半夏生姜汤主之。三十四。</p>
<!-- /wp:paragraph -->

<!-- wp:paragraph -->
<p><strong>黄芩汤</strong>方</p>
<!-- /wp:paragraph -->

<!-- wp:paragraph -->
<p>黄芩三两　芍药二两　甘草二两，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上四味，以水一斗，煮取三升，去滓，温服一升，日再，夜一服。</p>
<!-- /wp:paragraph -->

<!-- wp:paragraph -->
<p><strong>黄芩加半夏生姜汤</strong>方</p>
<!-- /wp:paragraph -->

<!-- wp:paragraph -->
<p>黄芩三两　芍药二两　甘草二两，炙　大枣十二枚，擘　半夏半升，洗　生姜一两半，一方三两，切</p>
<!-- /wp:paragraph -->

<!-- wp:paragraph -->
<p>上六味，以水一斗，煮取三升，去滓，温服一升，日再，夜一服。</p>
<!-- /wp:paragraph -->

<!-- wp:paragraph -->
<p>伤寒胸中有热，胃中有邪气，腹中痛，欲呕吐者，<strong>黄连汤</strong>主之。方三十五。</p>
<!-- /wp:paragraph -->

<!-- wp:paragraph -->
<p>黄连三两　甘草三两，炙　干姜三两　桂枝三两，去皮　人参二两　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗，煮取六升，去滓，温服，昼三夜二。疑非仲景方。</p>
<!-- /wp:paragraph -->

<!-- wp:paragraph -->
<p>伤寒八九日，风湿相抟，身体疼烦，不能自转侧，不呕，不渴，脉浮虚而涩者，桂枝附子汤主之。若其人大便鞕一云脐下心下鞕，小便自利者，去桂加白术汤主之。三十六。</p>
<!-- /wp:paragraph -->

<!-- wp:paragraph -->
<p><strong>桂枝附子汤</strong>方</p>
<!-- /wp:paragraph -->

<!-- wp:paragraph -->
<p>桂枝四两，去皮　附子三枚，炮，去皮，破　生姜三两，切　大枣十二枚，擘　甘草二两，炙</p>
<!-- /wp:paragraph -->

<!-- wp:paragraph -->
<p>上五味，以水六升，煮取二升，去滓，分温三服。</p>
<!-- /wp:paragraph -->

<!-- wp:paragraph -->
<p><strong>去桂加白术汤</strong>方</p>
<!-- /wp:paragraph -->

<!-- wp:paragraph -->
<p>附子三枚，炮，去皮，破　白术四两　生姜三两，切　甘草　二两，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水六升，煮取二升，去滓，分温三服。初一服，其人身如痹，半日许复服之，三服都尽，其人如冒状，勿怪，此以附子、术，并走皮内，逐水气未得除，故使之耳，法当加桂四两。此本一方二法，以大便鞕，小便自利，去桂也；以大便不鞕，小便不利，当加桂，附子三枚恐多也，虚弱家及产妇，宜减服之。</p>
<!-- /wp:paragraph -->

<!-- wp:paragraph -->
<p>风湿相抟，骨节疼烦，掣痛不得屈伸，近之则痛剧，汗出短气，小便不利，恶风不欲去衣，或身微肿者，<strong>甘草附子汤</strong>主之。方三十七。</p>
<!-- /wp:paragraph -->

<!-- wp:paragraph -->
<p>甘草二两，炙　附子二枚，炮，去皮，破　白术二两　桂枝四两，去皮</p>
<!-- /wp:paragraph -->

<!-- wp:paragraph -->
<p>上四味，以水六升，煮取三升，去滓，温服一升，日三服。初服得微汗则解，能食，汗止复烦者，将服五合，恐一升多者，宜服六七合为始。</p>
<!-- /wp:paragraph -->

<!-- wp:paragraph -->
<p>【176】伤寒脉浮滑，此以表有热，里有寒，<strong>白虎汤</strong>主之。方三十八。</p>
<!-- /wp:paragraph -->

<!-- wp:paragraph -->
<p>知母六两　石膏一斤，碎　甘草二两，炙　粳米六合</p>
<!-- /wp:paragraph -->

<!-- wp:paragraph -->
<p>上四味，以水一斗，煮米熟，汤成去滓，温服一升，日三服。臣亿等谨按：前篇云，热结在里，表里俱热者，白虎汤主之。又云其表不解，不可与白虎汤。此云脉浮滑，表有热，里有寒者，必表里字差矣。又阳明一证云，脉浮迟，表热里寒，四逆汤主之。又少阴一证云，里寒外热，通脉四逆汤主之，以此表里自差明矣。《千金翼》云白通汤，非也。</p>
<!-- /wp:paragraph -->

<!-- wp:paragraph -->
<p>伤寒脉结代[efn_note]根据下文张仲景氏自己对此“结”“代”二脉所下之定义:“脉按之来缓,而时一止复来者,名曰结。又脉来动而中止,更来小数,中有还者反动,名曰结,阴也。脉来动而中止,不能自还,因而复动,名曰代,阴也,得此脉者,必难治”。是“结”脉,为“脉来动而中止,更来小数,中有还者反动”,而“代”脉,则为“脉来动而中止,不能自还,因而复动”也。如此,则病者“脉来动而中止”,如见“结”之“更来小数,中有还者反动”脉象,必无“代之“不能自还,因而复动”现象出见;反之,如有“代”之“不能自还,因而复动”脉象,必无“结”之“更来小数,中有还者反动”现象出见。以脉之“中有还者”与“不能自还”二者,不可能同出而并见也。成无此文注说:“结代之脉,动而中止,能自还者,名曰结;不能自还者,名曰代”。更浅显地注明“结”“代”脉象,犹易明其二者不可并见《脉经》卷一第一论脉象,谓“结脉往来缓,时一止,复来。代脉来数,中止,不能自还,因而复动”。是“结”脉之“止”见于“缓”,而“代”脉之“止”见于“数”。其脉“数”者不可“缓”,其脉“缓”者亦不可“数”,二者必不同见也。<br />如以后世医家论脉者,谓脉来无定数而“止”者曰“结”,有定数而“止”者曰“代”。然脉止“有定数”者,不可又“无定数”,而脉止“无定数”者,何以又能“有定数”?脉止“有定数”与“无定数”,绝无同时并见于指下之理!从上述三点中之任何一点,都表明“结”“代”二脉在临床上不可能同出并见。据《金匮要略·血痹虚劳病脉证并治第六》附方载:“《千金翼》炙甘草汤,治虚劳不足,汗出而闷,脉结,悸,行动如常,不出百日,危急者十一日死”。彼有脱文,此或有误衍。否则,此文“脉结代”之义,证诸临床,其脉必为“或结或代”即“时而见结”“时而见代”也。今之医人引用此文以证己之治案者,其治例果为“结”“代”二脉同出并见耶?何其之不以诚相见耶?。<span style="color: #808080;"><em>引自李今庸著《古医书研究》P228，学苑出版社，2019年7月第1版</em></span>[/efn_note]，心动悸，<strong>炙甘草汤</strong>主之。方三十九。</p>
<!-- /wp:paragraph -->

<!-- wp:paragraph -->
<p>甘草四两，炙　生姜三两，切　人参二两　生地黄一斤　桂枝三两，去皮　阿胶二两　麦门冬半升，去心　麻仁半升　大枣三十枚，擘</p>
<!-- /wp:paragraph -->

<!-- wp:paragraph -->
<p>上九味，以清酒七升，水八升，先煮八味，取三升，去滓，内胶，烊消尽，温服一升，日三服。一名复脉汤。</p>
<!-- /wp:paragraph -->

<!-- wp:paragraph -->
<p>脉按之来缓，时一止复来者，名曰结。又脉来动而中止，更来小数[efn_note]原文“更来小数”疑在下文“脉来动而中止，不能自还”后。<span style="color: #808080;"><em>参考李今庸著《古医书研究》P230，学苑出版社，2019年7月第1版</em></span>[/efn_note]，中有还者反动[efn_note]此处“反动”即下文代脉“因而复动者”之“复动”的意思；所谓“反动”、“复动”，变文耳。<span style="color: #808080;"><em>参考李今庸著《古医书研究》P230，学苑出版社，2019年7月第1版</em></span>[/efn_note]，名曰结，阴也。脉来动而中止，不能自还，因而复动者，名曰代，阴也。得此脉者，必难治。</p>
<!-- /wp:paragraph -->