---
ID: 1117
post_title: >
  伤寒论·辨可发汗病脉证并治第十六
post_name: '%e8%be%a8%e5%8f%af%e5%8f%91%e6%b1%97%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e5%85%ad'
author: Editor
post_date: 2020-12-04 10:17:16
layout: post
link: http://kege.org.cn/1117
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第七</strong></p>
<p><strong>辨可发汗病脉证并治第十六</strong></p>
<p>合四十一法，方一十四首。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>大法，春夏宜发汗。</p>
<!-- /wp:paragraph -->

<!-- wp:paragraph -->
<p>凡发汗，欲令手足俱周，时出似<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_5.png" alt="img" width="16" height="18" /><img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_6.png" alt="img" width="18" height="19" />然，一时间许益佳，不可令如水流离。若病不解，当重发汗，汗多者必亡阳，阳虚不得重发汗也。</p>
<!-- /wp:paragraph -->

<!-- wp:paragraph -->
<p>凡服汤发汗，中病便止，不必尽剂也。</p>
<!-- /wp:paragraph -->

<!-- wp:paragraph -->
<p>凡云可发汗，无汤者，丸散亦可用，要以汗出为解，然不如汤随证良验。</p>
<!-- /wp:paragraph -->

<!-- wp:paragraph -->
<p>太阳病，外证未解，脉浮弱者，当以汗解，宜<strong>桂枝汤。</strong>方一。</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药三两　甘草二两，炙　生姜三两，切　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升，啜粥将息，如初法。</p>
<!-- /wp:paragraph -->

<!-- wp:paragraph -->
<p>脉浮而数者，可发汗，属桂枝汤证。二。用前第一方，一法用麻黄汤。</p>
<!-- /wp:paragraph -->

<!-- wp:paragraph -->
<p>阳明病，脉迟，汗出多，微恶寒者，表未解也，可发汗，属桂枝汤证。三。用前第一方。</p>
<!-- /wp:paragraph -->

<!-- wp:paragraph -->
<p>夫病脉浮大，问病者，言但便鞕耳。设利者，为大逆。鞕为实，汗出而解。何以故？脉浮当以汗解。</p>
<!-- /wp:paragraph -->

<!-- wp:paragraph -->
<p>伤寒，其脉不弦紧而弱，弱者必渴，被火必<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_7.png" alt="img" width="17" height="18" />语，弱者发热脉浮，解之，当汗出愈。</p>
<!-- /wp:paragraph -->

<!-- wp:paragraph -->
<p>病人烦热，汗出即解，又如疟状，日晡所发热者，属阳明也。脉浮虚者，当发汗，属桂枝汤证。四。用前第一方。</p>
<!-- /wp:paragraph -->

<!-- wp:paragraph -->
<p>病常自汗出者，此为荣气和，荣气和者，外不谐，以卫气不共荣气谐和故尔。以荣行脉中，卫行脉外，复发其汗，荣卫和则愈，属桂枝汤证。五。用前第一方。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>病人脏无他病，时发热，自汗出而不愈者，此卫气不和也，先其时发汗则愈，属桂枝汤证。六。用前第一方。</p>
<!-- /wp:paragraph -->

<!-- wp:paragraph -->
<p>脉浮而紧，浮则为风，紧则为寒，风则伤卫，寒则伤荣，荣卫俱病，骨节烦疼，可发其汗，宜<strong>麻黄汤。</strong>方七。</p>
<!-- /wp:paragraph -->

<!-- wp:paragraph -->
<p>麻黄三两，去节　桂枝二两　甘草一两，炙　杏仁七十个，去皮尖</p>
<!-- /wp:paragraph -->

<!-- wp:paragraph -->
<p>上四味，以水八升，先煮麻黄，减二升，去上沫，内诸药，煮取二升半，去滓，温服八合。温覆取微似汗，不须啜粥，余如桂枝将息。</p>
<!-- /wp:paragraph -->

<!-- wp:paragraph -->
<p>太阳病不解，热结膀胱，其人如狂，血自下，下者愈。其外未解者，尚未可攻，当先解其外，属桂枝汤证。八。用前第一方。</p>
<!-- /wp:paragraph -->

<!-- wp:paragraph -->
<p>太阳病，下之微喘者，表未解也，宜<strong>桂枝加厚朴杏子汤。</strong>方九。</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药三两　生姜三两，切　甘草二两，炙　厚朴二两，炙，去皮　杏仁五十个，去皮尖　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水七升，煮取三升，去滓，温服一升。伤寒脉浮紧，不发汗，因致衄者，属麻黄汤证。十。用前第七方。</p>
<!-- /wp:paragraph -->

<!-- wp:paragraph -->
<p>阳明病，脉浮无汗而喘者，发汗则愈，属麻黄汤证。十一。用前第七方。</p>
<!-- /wp:paragraph -->

<!-- wp:paragraph -->
<p>太阴病，脉浮者，可发汗，属桂枝汤证。十二。用前第一方。</p>
<!-- /wp:paragraph -->

<!-- wp:paragraph -->
<p>太阳病，脉浮紧，无汗，发热，身疼痛，八九日不解，表证仍在，当复发汗。服汤已，微除，其人发烦目瞑，剧者必衄，衄乃解。所以然者，阳气重故也。属麻黄汤证。十三。用前第七方。</p>
<!-- /wp:paragraph -->

<!-- wp:paragraph -->
<p>脉浮者，病在表，可发汗，属麻黄汤证。十四。用前第七方。一法用桂枝汤。</p>
<!-- /wp:paragraph -->

<!-- wp:paragraph -->
<p>伤寒不大便六七日，头痛有热者，与承气汤。其小便清者一云大便青，知不在里，续在表也，当须发汗。若头痛者，必衄，属桂枝汤证。十五。用前第一方。</p>
<!-- /wp:paragraph -->

<!-- wp:paragraph -->
<p>下利腹胀满，身体疼痛者，先温其里，乃攻其表。温里宜四逆汤，攻表宜桂枝汤。十六。用前第一方。</p>
<!-- /wp:paragraph -->

<!-- wp:paragraph -->
<p><strong>四逆汤</strong>方</p>
<!-- /wp:paragraph -->

<!-- wp:paragraph -->
<p>甘草二两，炙　干姜一两半　附子一枚，生，去皮，破八片</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服。强人可大附子一枚，干姜三两。</p>
<!-- /wp:paragraph -->

<!-- wp:paragraph -->
<p>下利后，身疼痛，清便自调者，急当救表，宜桂枝汤发汗。十七。用前第一方。</p>
<!-- /wp:paragraph -->

<!-- wp:paragraph -->
<p>太阳病，头痛发热，汗出恶风寒者，属桂枝汤证。十八。用前第一方。</p>
<!-- /wp:paragraph -->

<!-- wp:paragraph -->
<p>太阳中风，阳浮而阴弱。阳浮者，热自发；阴弱者，汗自出。啬啬恶寒，淅淅恶风，翕翕发热，鼻鸣干呕者，属桂枝汤证。十九。用前第一方。</p>
<!-- /wp:paragraph -->

<!-- wp:paragraph -->
<p>太阳病，发热汗出者，此为荣弱卫强，故使汗出，欲救邪风，属桂枝汤证。二十。用前第一方。</p>
<!-- /wp:paragraph -->

<!-- wp:paragraph -->
<p>太阳病，下之后，其气上冲者，属桂枝汤证。二十一。用前第一方。</p>
<!-- /wp:paragraph -->

<!-- wp:paragraph -->
<p>太阳病，初服桂枝汤，反烦不解者，先刺风池、风府，却与桂枝汤则愈。二十二。用前第一方。</p>
<!-- /wp:paragraph -->

<!-- wp:paragraph -->
<p>烧针令其汗，针处被寒，核起而赤者，必发奔豚。气从少腹上撞心者，灸其核上各一壮，与<strong>桂枝加桂汤。</strong>方二十三。</p>
<!-- /wp:paragraph -->

<!-- wp:paragraph -->
<p>桂枝五两，去皮　甘草二两，炙　大枣十二枚，擘　芍药三两　生姜三两，切</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升。本云桂枝汤，今加桂，满五两。所以加桂者，以能泄奔豚气也。</p>
<!-- /wp:paragraph -->

<!-- wp:paragraph -->
<p>太阳病，项背强几几，反汗出恶风者，宜<strong>桂枝加葛根汤。</strong>方二十四。</p>
<!-- /wp:paragraph -->

<!-- wp:paragraph -->
<p>葛根四两　麻黄三两，去节　甘草二两，炙　芍药三两　桂枝二两　生姜三两　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗，煮麻黄、葛根，减二升，去上沫，内诸药，煮取三升，去滓，温服一升，覆取微似汗，不须啜粥助药力，余将息依桂枝法。注见第二卷中。</p>
<!-- /wp:paragraph -->

<!-- wp:paragraph -->
<p>太阳病，项背强几几，无汗恶风者，属葛根汤证。二十五。用前第二十四方。</p>
<!-- /wp:paragraph -->

<!-- wp:paragraph -->
<p>太阳与阳明合病，必自下利，不呕者，属葛根汤证。二十六。用前方。一云，用后第二十八方。</p>
<!-- /wp:paragraph -->

<!-- wp:paragraph -->
<p>太阳与阳明合病，不下利，但呕者，宜<strong>葛根加半夏汤。</strong>方二十七。</p>
<!-- /wp:paragraph -->

<!-- wp:paragraph -->
<p>葛根四两　半夏半升，洗　大枣十二枚，擘　桂枝去皮，二两　芍药二两　甘草二两，炙　麻黄三两，去节　生姜三两</p>
<!-- /wp:paragraph -->

<!-- wp:paragraph -->
<p>上八味，以水一斗，先煮葛根、麻黄，减二升，去上沫，内诸药，煮取三升，去滓，温服一升，覆取微似汗。</p>
<!-- /wp:paragraph -->

<!-- wp:paragraph -->
<p>太阳病，桂枝证，医反下之，利遂不止，脉促者，表未解也，喘而汗出者，宜<strong>葛根黄芩黄连汤。</strong>方二十八。促作纵。</p>
<!-- /wp:paragraph -->

<!-- wp:paragraph -->
<p>葛根八两　黄连三两　黄芩三两　甘草二两，炙</p>
<!-- /wp:paragraph -->

<!-- wp:paragraph -->
<p>上四味，以水八升，先煮葛根，减二升，内诸药，煮取二升，去滓，分温再服。</p>
<!-- /wp:paragraph -->

<!-- wp:paragraph -->
<p>太阳病，头痛发热，身疼腰痛，骨节疼痛，恶风无汗而喘者，属麻黄汤证。二十九。用前第七方。</p>
<!-- /wp:paragraph -->

<!-- wp:paragraph -->
<p>太阳与阳明合病，喘而胸满者，不可下，属麻黄汤证。三十。用前第七方。</p>
<!-- /wp:paragraph -->

<!-- wp:paragraph -->
<p>太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之，服之则厥逆，筋惕肉<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_8.png" alt="img" width="16" height="17" />，此为逆也。<strong>大青龙汤</strong>方。三十一。</p>
<!-- /wp:paragraph -->

<!-- wp:paragraph -->
<p>麻黄六两，去节　桂枝二两，去皮　杏仁四十枚，去皮尖　甘草二两，炙　石膏如鸡子大，碎　生姜三两，切　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水九升，先煮麻黄，减二升，去上沫，内诸药，煮取三升，温服一升，覆取微似汗。汗出多者，温粉粉之。一服汗者，勿更服。若复服，汗出多者，亡阳，遂一作逆虚，恶风烦躁，不得眠也。</p>
<!-- /wp:paragraph -->

<!-- wp:paragraph -->
<p>阳明中风，脉弦浮大而短气，腹都满，胁下及心痛，久按之，气不通，鼻干不得汗，嗜卧，一身及目悉黄，小便难，有潮热，时时哕，耳前后肿，刺之小差，外不解，过十日，脉续浮者，与小柴胡汤。脉但浮，无余证者，与麻黄汤用前第七方不溺，腹满加哕者，不治。三十二。</p>
<!-- /wp:paragraph -->

<!-- wp:paragraph -->
<p><strong>小柴胡汤</strong>方</p>
<!-- /wp:paragraph -->

<!-- wp:paragraph -->
<p>柴胡八两　黄芩三两　人参三两　甘草三两，炙　生姜三两，切　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升，温服一升，日三服。</p>
<!-- /wp:paragraph -->

<!-- wp:paragraph -->
<p>太阳病，十日以去，脉浮而细，嗜卧者，外已解也。设胸满胁痛者，与小柴胡汤；脉但浮者，与麻黄汤。三十三。并用前方。</p>
<!-- /wp:paragraph -->

<!-- wp:paragraph -->
<p>伤寒脉浮缓，身不疼，但重，乍有轻时，无少阴证者，可与大青龙汤发之。三十四。用前第三十一方。</p>
<!-- /wp:paragraph -->

<!-- wp:paragraph -->
<p>伤寒表不解，心下有水气，干呕，发热而咳，或渴，或利，或噎，或小便不利、少腹满，或喘</p>
<!-- /wp:paragraph -->

<!-- wp:paragraph -->
<p>者，宜<strong>小青龙汤。</strong>方三十五。</p>
<!-- /wp:paragraph -->

<!-- wp:paragraph -->
<p>麻黄二两，去节　芍药二两　桂枝二两，去皮　甘草二两，炙　细辛二两　五味子半升　半夏半升，洗　干姜三两</p>
<!-- /wp:paragraph -->

<!-- wp:paragraph -->
<p>上八味，以水一斗，先煮麻黄，减二升，去上沫，内诸药，煮取三升，去滓，温服一升。若渴，去半夏，加栝楼根三两。若微利，去麻黄，加荛花如一鸡子，熬令赤色。若噎，去麻黄，加附子一枚，炮。若小便不利，少腹满，去麻黄，加茯苓四两。若喘，去麻黄，加杏仁半升，去皮尖。且荛花不治利，麻黄主喘，今此语反之。疑非仲景意。注见第三卷中</p>
<!-- /wp:paragraph -->

<!-- wp:paragraph -->
<p>伤寒，心下有水气，欬而微喘，发热不渴，服汤已渴者，此寒去欲解也，属小青龙汤证。三十六。用前方。</p>
<!-- /wp:paragraph -->

<!-- wp:paragraph -->
<p>中风往来寒热，伤寒五六日以后，胸胁苦满，嘿嘿不欲饮食，烦心喜呕，或胸中烦而不呕，或渴，或腹中痛，或胁下痞鞕，或心下悸，小便不利，或不渴，身有微热，或欬者，属小柴胡汤证。三十七。用前第三十二方。</p>
<!-- /wp:paragraph -->

<!-- wp:paragraph -->
<p>伤寒四五日，身热恶风，颈项强，胁下满，手足温而渴者，属小柴胡汤证[efn_note]参考《<a href="http://kege.org.cn/1095">伤寒论·辨太阳病脉证并治中第六</a>》相同条文。[/efn_note]。三十八。用前第三十二方。</p>
<!-- /wp:paragraph -->

<!-- wp:paragraph -->
<p>伤寒六七日，发热微恶寒，支节烦痛，微呕，心下支结，外证未去者，<strong>柴胡桂枝汤</strong>主之。方三十九。</p>
<!-- /wp:paragraph -->

<!-- wp:paragraph -->
<p>柴胡四两　黄芩一两半　人参一两半　桂枝一两半，去皮　生姜一两半，切　半夏二合半，洗　芍药一两半　大枣六枚，擘　甘草一两，炙</p>
<!-- /wp:paragraph -->

<!-- wp:paragraph -->
<p>上九味，以水六升，煮取三升，去滓，温服一升，日三服。本云人参汤，作如桂枝法，加半夏柴胡黄芩，如柴胡法，今著人参，作半剂。</p>
<!-- /wp:paragraph -->

<!-- wp:paragraph -->
<p>少阴病，得之二三日，<strong>麻黄附子甘草汤</strong>微发汗，以二三日无证，故微发汗也。四十。</p>
<!-- /wp:paragraph -->

<!-- wp:paragraph -->
<p>麻黄二两，去根节　甘草二两，炙　附子一枚，炮，去皮，破八片</p>
<!-- /wp:paragraph -->

<!-- wp:paragraph -->
<p>上三味，以水七升，先煮麻黄一二沸，去上沫，内诸药，煮取二升半，去滓，温服八合，日三服。</p>
<!-- /wp:paragraph -->

<!-- wp:paragraph -->
<p>脉浮，小便不利，微热消渴者，与<strong>五苓散，</strong>利小便，发汗。四十一。</p>
<!-- /wp:paragraph -->

<!-- wp:paragraph -->
<p>猪苓十八铢，去皮　茯苓十八铢　白术十八铢　泽泻一两六铢　桂枝半两，去皮</p>
<!-- /wp:paragraph -->

<!-- wp:paragraph -->
<p>上五味，捣为散，以白饮和服方寸匕，日三服。多饮暖水，汗出愈。</p>
<!-- /wp:paragraph -->