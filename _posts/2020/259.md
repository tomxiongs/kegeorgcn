---
ID: 259
post_title: 灵枢经·营气第十六
post_name: "259"
author: Editor
post_date: 2020-08-11 00:00:00
layout: post
link: http://kege.org.cn/259
published: true
tags: [ ]
categories:
  - 灵枢经
---
黄帝曰：营气之道，内谷为宝。谷入于胃，气传之肺，流溢于中，布散于外，精专者行于经隧，常营无已，终而复始，是谓天地之纪。

故气从太阴出，注手阳明，上行至面，注足阳明，下行至跗上，注大指间，与太阴合，上行抵脾，从脾注心中，循手少阴出腋下臂，注小指，合手太阳，上行乘腋出img内，注目内眦，上巅下项，合足太阳，循脊下尻，下行注小指之端，循足心，注足少阴，上行注肾，从肾注心，外散于胸中，循心主脉出腋下臂，出两筋之间，入掌中，出中指之端，还注小指次指之端，合手少阳，上行注膻中，散于三焦，从三焦注胆，出胁，注足少阳，下行至跗上，复从跗注大指间，合足厥阴，上行至肝，从肝上注肺，上循喉咙，入颃颡之窍，究于畜门。其支别者，上额循巅下项中，循脊入骶，是督脉也；络阴器，上过毛中，入脐中，上循腹里，入缺盆，下注肺中，复出太阴。此营气之所行也，逆顺之常也。

<span style="color: #808080;"><em>相关篇章：</em></span>

<span style="color: #808080;"><em>《灵枢经·五十营第十五》</em></span>
<span style="color: #808080;"><em>《灵枢经·营气第十六》</em></span>
<span style="color: #808080;"><em>《灵枢经·营卫生会第十八》</em></span>
<span style="color: #808080;"><em>《灵枢经·卫气第五十二》</em></span>
<span style="color: #808080;"><em>《灵枢经·五味第五十六》</em></span>
<span style="color: #808080;"><em>《灵枢经·卫气失常第五十九》</em></span>
<span style="color: #808080;"><em>《灵枢经·动输第六十二》</em></span>
<span style="color: #808080;"><em>《灵枢经·邪客第七十一》</em></span>
<span style="color: #808080;"><em>《灵枢经·卫气行第七十六》</em></span>