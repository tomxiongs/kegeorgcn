---
ID: 1249
post_title: >
  金匮要略·禽兽鱼虫禁忌并治第二十四
post_name: '%e9%87%91%e5%8c%ae%e8%a6%81%e7%95%a5%c2%b7%e7%a6%bd%e5%85%bd%e9%b1%bc%e8%99%ab%e7%a6%81%e5%bf%8c%e5%b9%b6%e6%b2%bb%e7%ac%ac%e4%ba%8c%e5%8d%81%e5%9b%9b'
author: Editor
post_date: 2020-12-04 14:57:42
layout: post
link: http://kege.org.cn/1249
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论辨二首 合九十法 方二十一首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷下</em></strong></p>
<!-- /wp:paragraph -->

<!-- wp:paragraph -->
<p>凡饮食滋味，以养于生，食之有妨，反能为害。自非服药炼液，焉能不饮食乎。切见时人，不闲调摄，疾疢竞起；若不因食而生，苟全其生，须知切忌者矣。所食之味，有与病相宜，有与身为害，若得宜则益体，害则成疾，以此致危，例皆难疗。凡煮药饮汁以解毒者，虽云救急，不可热饮，诸毒病得热更甚，宜冷饮之。</p>
<!-- /wp:paragraph -->

<!-- wp:paragraph -->
<p>肝病禁辛，心病禁咸，脾病禁酸，肺病禁苦，肾病禁甘。春不食肝，夏不食心，秋不食肺，冬不食肾，四季不食脾。辨曰：春不食肝者，为肝气王，脾气败，若食肝，则又补肝，脾气败尤甚，不可救。又肝王之时，不可以死气入肝，恐伤魂也。若非王时，即虚，以肝补之佳。余脏准此。</p>
<!-- /wp:paragraph -->

<!-- wp:paragraph -->
<p>凡肝脏自不可轻啖，自死者弥甚。</p>
<!-- /wp:paragraph -->

<!-- wp:paragraph -->
<p>凡心皆为神识所舍，勿食之，使人来生复其报对矣。</p>
<!-- /wp:paragraph -->

<!-- wp:paragraph -->
<p>凡肉及肝，落地不着尘土者，不可食之。</p>
<!-- /wp:paragraph -->

<!-- wp:paragraph -->
<p>猪肉落水浮者，不可食。</p>
<!-- /wp:paragraph -->

<!-- wp:paragraph -->
<p>诸肉及鱼，若狗不食，鸟不啄者，不可食。</p>
<!-- /wp:paragraph -->

<!-- wp:paragraph -->
<p>诸肉不干，火炙不动，见水自动者，不可食之。</p>
<!-- /wp:paragraph -->

<!-- wp:paragraph -->
<p>肉中有如米点者，不可食之。</p>
<!-- /wp:paragraph -->

<!-- wp:paragraph -->
<p>六畜肉，热血不断者，不可食之。</p>
<!-- /wp:paragraph -->

<!-- wp:paragraph -->
<p>父母及身本命肉，食之令人神魂不安。</p>
<!-- /wp:paragraph -->

<!-- wp:paragraph -->
<p>食肥肉及热羹，不得饮冷水。</p>
<!-- /wp:paragraph -->

<!-- wp:paragraph -->
<p>诸五脏及鱼，投地尘土不污者，不可食之。</p>
<!-- /wp:paragraph -->

<!-- wp:paragraph -->
<p>秽饭馁肉臭鱼，食之皆伤人。</p>
<!-- /wp:paragraph -->

<!-- wp:paragraph -->
<p>自死肉，口闭者，不可食之。</p>
<!-- /wp:paragraph -->

<!-- wp:paragraph -->
<p>六畜自死，皆疫死，则有毒，不可食之。</p>
<!-- /wp:paragraph -->

<!-- wp:paragraph -->
<p>兽自死，北首及伏地者，食之杀人。</p>
<!-- /wp:paragraph -->

<!-- wp:paragraph -->
<p>食生肉，饱饮乳，变成白虫。一作血蛊。</p>
<!-- /wp:paragraph -->

<!-- wp:paragraph -->
<p>疫死牛肉，食之令病洞下，亦致坚积，宜利药下之。</p>
<!-- /wp:paragraph -->

<!-- wp:paragraph -->
<p>脯藏米瓮中，有毒，及经夏食之，发肾病。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_269"><strong>治自死六畜肉中毒方</strong></h3>
<!-- /wp:heading -->

<!-- wp:paragraph -->
<p>黄柏屑，捣服方寸匕。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_270"><strong>治食郁肉漏脯中毒方</strong></h3>
<!-- /wp:heading -->

<!-- wp:paragraph -->
<p>郁肉，密器盖之隔宿者是也。漏脯，茅屋漏下沾着者是也。</p>
<!-- /wp:paragraph -->

<!-- wp:paragraph -->
<p>烧犬屎，酒服方寸匕，每服人乳汁亦良。</p>
<!-- /wp:paragraph -->

<!-- wp:paragraph -->
<p>饮生韭汁三升，亦得。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_271"><strong>治黍米中藏干脯食之中毒方</strong></h3>
<!-- /wp:heading -->

<!-- wp:paragraph -->
<p>大豆浓煮汁，饮数升即解。亦治诸肉漏脯等毒。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_272"><strong>治食生肉中毒方</strong></h3>
<!-- /wp:heading -->

<!-- wp:paragraph -->
<p>掘地深三尺，取其下土三升，以水五升，煮数沸，澄清汁，饮一升，即愈。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_273"><strong>治六畜鸟兽肝中毒方</strong></h3>
<!-- /wp:heading -->

<!-- wp:paragraph -->
<p>水浸豆豉，绞取汁，服数升愈。</p>
<!-- /wp:paragraph -->

<!-- wp:paragraph -->
<p>马脚无夜眼者，不可食之。</p>
<!-- /wp:paragraph -->

<!-- wp:paragraph -->
<p>食酸马肉，不饮酒，则杀人。</p>
<!-- /wp:paragraph -->

<!-- wp:paragraph -->
<p>马肉不可热食，伤人心。</p>
<!-- /wp:paragraph -->

<!-- wp:paragraph -->
<p>马鞍下肉，食之杀人。</p>
<!-- /wp:paragraph -->

<!-- wp:paragraph -->
<p>白马黑头者，不可食之。</p>
<!-- /wp:paragraph -->

<!-- wp:paragraph -->
<p>白马青蹄者，不可食之。</p>
<!-- /wp:paragraph -->

<!-- wp:paragraph -->
<p>马肉<img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-12.jpg" alt="978-7-117-06723-2-Part03-12.jpg" />肉共食，饱醉卧，大忌。</p>
<!-- /wp:paragraph -->

<!-- wp:paragraph -->
<p>驴马肉合猪肉食之，成霍乱。</p>
<!-- /wp:paragraph -->

<!-- wp:paragraph -->
<p>马肝及毛，不可妄食，中毒害人。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_274"><strong>治马肝毒中人未死方</strong></h3>
<!-- /wp:heading -->

<!-- wp:paragraph -->
<p>雄鼠屎二七粒，末之，水和服，日再服。屎尖者是。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>人垢，取方寸匕，服之佳。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_275"><strong>治食马肉中毒欲死方</strong></h3>
<!-- /wp:heading -->

<!-- wp:paragraph -->
<p>香豉二两杏仁三两</p>
<!-- /wp:paragraph -->

<!-- wp:paragraph -->
<p>上二味，蒸一食顷，熟，杵之服，日再服。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>煮芦根汁，饮之良。</p>
<!-- /wp:paragraph -->

<!-- wp:paragraph -->
<p>疫死牛，或目赤，或黄，食之大忌。</p>
<!-- /wp:paragraph -->

<!-- wp:paragraph -->
<p>牛肉共猪肉食之，必作寸白虫。</p>
<!-- /wp:paragraph -->

<!-- wp:paragraph -->
<p>青牛肠，不可合犬肉食之。</p>
<!-- /wp:paragraph -->

<!-- wp:paragraph -->
<p>牛肺，从三月至五月，其中有虫如马尾，割去勿食，食则损人。</p>
<!-- /wp:paragraph -->

<!-- wp:paragraph -->
<p>牛羊猪肉，皆不得以楮木桑木蒸炙。食之，令人腹内生虫。</p>
<!-- /wp:paragraph -->

<!-- wp:paragraph -->
<p>啖蛇牛肉杀人。何以知之？啖蛇者，毛发向后顺者是也。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_276"><strong>治啖蛇牛肉食之欲死方</strong></h3>
<!-- /wp:heading -->

<!-- wp:paragraph -->
<p>饮人乳汁一升，立愈。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>以泔洗头，饮一升，愈。</p>
<!-- /wp:paragraph -->

<!-- wp:paragraph -->
<p>牛肚细切，以水一斗，煮取一升，暖饮之，大汗出者愈</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_277"><strong>治食牛肉中毒方</strong></h3>
<!-- /wp:heading -->

<!-- wp:paragraph -->
<p>甘草煮汁饮之，即解。</p>
<!-- /wp:paragraph -->

<!-- wp:paragraph -->
<p>羊肉，其有宿热者，不可食之。</p>
<!-- /wp:paragraph -->

<!-- wp:paragraph -->
<p>羊肉不可共生鱼、酪食之，害人。</p>
<!-- /wp:paragraph -->

<!-- wp:paragraph -->
<p>羊蹄甲中有珠子白者，名羊悬筋，食之令人癫。</p>
<!-- /wp:paragraph -->

<!-- wp:paragraph -->
<p>白羊黑头，食其脑，作肠痈。</p>
<!-- /wp:paragraph -->

<!-- wp:paragraph -->
<p>羊肝共生椒食之，破人五脏。</p>
<!-- /wp:paragraph -->

<!-- wp:paragraph -->
<p>猪肉共羊肝和食之，令人心闷。</p>
<!-- /wp:paragraph -->

<!-- wp:paragraph -->
<p>猪肉以生胡荽同食，烂人脐。</p>
<!-- /wp:paragraph -->

<!-- wp:paragraph -->
<p>猪脂不可合梅子食之。</p>
<!-- /wp:paragraph -->

<!-- wp:paragraph -->
<p>猪肉和葵食之，少气。</p>
<!-- /wp:paragraph -->

<!-- wp:paragraph -->
<p>鹿肉不可和蒲白作羹，食之发恶疮。</p>
<!-- /wp:paragraph -->

<!-- wp:paragraph -->
<p>麋脂及梅李子，若妊娠食之，令子青盲，男子伤精。</p>
<!-- /wp:paragraph -->

<!-- wp:paragraph -->
<p>獐肉不可合虾及生菜、梅李果食之，皆病人。</p>
<!-- /wp:paragraph -->

<!-- wp:paragraph -->
<p>痼疾人，不可食熊肉，令终身不愈。</p>
<!-- /wp:paragraph -->

<!-- wp:paragraph -->
<p>白犬自死，不出舌者，食之害人。</p>
<!-- /wp:paragraph -->

<!-- wp:paragraph -->
<p>食狗鼠余，令人发瘘疮。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_278"><strong>治食犬肉不消成病方</strong></h3>
<!-- /wp:heading -->

<!-- wp:paragraph -->
<p>治食犬肉不消，心下坚或腹胀，口干大渴，心急发热，妄语如狂，或洞下方。</p>
<!-- /wp:paragraph -->

<!-- wp:paragraph -->
<p>杏仁一升，合皮，熟，研用</p>
<!-- /wp:paragraph -->

<!-- wp:paragraph -->
<p>以沸汤三升和，取汁分三服，利下肉片，大验。</p>
<!-- /wp:paragraph -->

<!-- wp:paragraph -->
<p>妇人妊娠，不可食兔肉、山羊肉及鳖、鸡、鸭，令子无声音。</p>
<!-- /wp:paragraph -->

<!-- wp:paragraph -->
<p>兔肉不可合白鸡肉食之，令人面发黄。</p>
<!-- /wp:paragraph -->

<!-- wp:paragraph -->
<p>兔肉着干姜食之，成霍乱。</p>
<!-- /wp:paragraph -->

<!-- wp:paragraph -->
<p>凡鸟自死，口不闭，翅不合者，不可食之。</p>
<!-- /wp:paragraph -->

<!-- wp:paragraph -->
<p>诸禽肉，肝青者，食之杀人。</p>
<!-- /wp:paragraph -->

<!-- wp:paragraph -->
<p>鸡有六翮四距者，不可食之。</p>
<!-- /wp:paragraph -->

<!-- wp:paragraph -->
<p>乌鸡白首者，不可食之。</p>
<!-- /wp:paragraph -->

<!-- wp:paragraph -->
<p>鸡不可共葫蒜食之，滞气。一云鸡子。</p>
<!-- /wp:paragraph -->

<!-- wp:paragraph -->
<p>山鸡不可合鸟兽肉食之。</p>
<!-- /wp:paragraph -->

<!-- wp:paragraph -->
<p>雉肉久食之，令人瘦。</p>
<!-- /wp:paragraph -->

<!-- wp:paragraph -->
<p>鸭卵不可合鳖肉食之。</p>
<!-- /wp:paragraph -->

<!-- wp:paragraph -->
<p>妇人妊娠食雀肉，令子淫乱无耻。</p>
<!-- /wp:paragraph -->

<!-- wp:paragraph -->
<p>雀肉不可合李子食之。</p>
<!-- /wp:paragraph -->

<!-- wp:paragraph -->
<p>燕肉勿食，入水为蛟龙所啖。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_279"><strong>治食鸟兽中箭肉毒方</strong></h3>
<!-- /wp:heading -->

<!-- wp:paragraph -->
<p>鸟兽有中毒箭死者，其肉有毒，解之方</p>
<!-- /wp:paragraph -->

<!-- wp:paragraph -->
<p>大豆煮汁及蓝汁，服之，解。</p>
<!-- /wp:paragraph -->

<!-- wp:paragraph -->
<p>鱼头正白如连珠，至脊上，食之杀人。</p>
<!-- /wp:paragraph -->

<!-- wp:paragraph -->
<p>鱼头中无腮者，不可食之，杀人。</p>
<!-- /wp:paragraph -->

<!-- wp:paragraph -->
<p>鱼无肠胆者，不可食之，三年阴不起，女子绝生。</p>
<!-- /wp:paragraph -->

<!-- wp:paragraph -->
<p>鱼头似有角者，不可食之。</p>
<!-- /wp:paragraph -->

<!-- wp:paragraph -->
<p>鱼目合者，不可食之。</p>
<!-- /wp:paragraph -->

<!-- wp:paragraph -->
<p>六甲日，勿食鳞甲之物。</p>
<!-- /wp:paragraph -->

<!-- wp:paragraph -->
<p>鱼不可合鸡肉食之。</p>
<!-- /wp:paragraph -->

<!-- wp:paragraph -->
<p>鱼不得合鸬鹚肉食之。</p>
<!-- /wp:paragraph -->

<!-- wp:paragraph -->
<p>鲤鱼鲊不可合小豆藿食之，其子不可合猪肝食之，害人。</p>
<!-- /wp:paragraph -->

<!-- wp:paragraph -->
<p>鲤鱼不可合犬肉食之。</p>
<!-- /wp:paragraph -->

<!-- wp:paragraph -->
<p>鲫鱼不可合猴雉肉食之。一云：不可合猪肝食。</p>
<!-- /wp:paragraph -->

<!-- wp:paragraph -->
<p>鳀鱼合鹿肉生食，令人筋甲缩。</p>
<!-- /wp:paragraph -->

<!-- wp:paragraph -->
<p>青鱼鲊不可合生葫荽及生葵，并麦中食之。</p>
<!-- /wp:paragraph -->

<!-- wp:paragraph -->
<p><img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-13.jpg" alt="978-7-117-06723-2-Part03-13.jpg" />、鳝不可合白犬血食之。</p>
<!-- /wp:paragraph -->

<!-- wp:paragraph -->
<p>龟肉不可合酒、果子食之。</p>
<!-- /wp:paragraph -->

<!-- wp:paragraph -->
<p>鳖目凹陷者及厌下有王字形者，不可食之。其肉不得合鸡鸭子食之。</p>
<!-- /wp:paragraph -->

<!-- wp:paragraph -->
<p>龟鳖肉不可合苋菜食之。</p>
<!-- /wp:paragraph -->

<!-- wp:paragraph -->
<p>虾无须及腹下通黑，煮之反白者，不可食之。</p>
<!-- /wp:paragraph -->

<!-- wp:paragraph -->
<p>食脍，饮乳酪，令人腹中生虫，为瘕。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_280"><strong>治食鲙不化成癥病方</strong></h3>
<!-- /wp:heading -->

<!-- wp:paragraph -->
<p>鲙食之，在心胸间不化，吐复不出，速下除之，久成癥病，治之方。</p>
<!-- /wp:paragraph -->

<!-- wp:paragraph -->
<p>橘皮一两 大黄二两 朴硝二两</p>
<!-- /wp:paragraph -->

<!-- wp:paragraph -->
<p>上三味，以水一大升，煮至小升，顿服即消。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_281"><strong>食鲙多不消结为癥病治之方</strong></h3>
<!-- /wp:heading -->

<!-- wp:paragraph -->
<p>马鞭草</p>
<!-- /wp:paragraph -->

<!-- wp:paragraph -->
<p>上一味，捣汁饮之。或以姜叶汁，饮之一升，亦消。又可服吐药吐之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_282"><strong>食鱼后中毒面肿烦乱治之方</strong></h3>
<!-- /wp:heading -->

<!-- wp:paragraph -->
<p>橘皮</p>
<!-- /wp:paragraph -->

<!-- wp:paragraph -->
<p>浓煎汁，服之即解。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_283">食鯸鮧鱼[efn_note]“鯸鮧”，音“侯夷”，即河豚。<span style="color: #808080;"><em>参考百度百科</em></span>[/efn_note]中毒方</h3>
<!-- /wp:heading -->

<!-- wp:paragraph -->
<p>芦根</p>
<!-- /wp:paragraph -->

<!-- wp:paragraph -->
<p>煮汁，服之即解。</p>
<!-- /wp:paragraph -->

<!-- wp:paragraph -->
<p>蟹目相向，足斑赤者，不可食之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_284"><strong>食蟹中毒治之方</strong></h3>
<!-- /wp:heading -->

<!-- wp:paragraph -->
<p>紫苏</p>
<!-- /wp:paragraph -->

<!-- wp:paragraph -->
<p>煮汁，饮之三升。紫苏子捣汁饮之，亦良。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>冬瓜汁，饮二升。食冬瓜亦可。</p>
<!-- /wp:paragraph -->

<!-- wp:paragraph -->
<p>凡蟹未遇霜，多毒。其熟者，乃可食之。</p>
<!-- /wp:paragraph -->

<!-- wp:paragraph -->
<p>蜘蛛落食中，有毒，勿食之。</p>
<!-- /wp:paragraph -->

<!-- wp:paragraph -->
<p>凡蜂蝇虫蚁等，多集食上，食之致瘘。</p>
<!-- /wp:paragraph -->