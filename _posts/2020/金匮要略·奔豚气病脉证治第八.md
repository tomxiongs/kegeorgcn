---
ID: 1205
post_title: >
  金匮要略·奔豚气病脉证治第八
post_name: '%e9%87%91%e5%8c%ae%e8%a6%81%e7%95%a5%c2%b7%e5%a5%94%e8%b1%9a%e6%b0%94%e7%97%85%e8%84%89%e8%af%81%e6%b2%bb%e7%ac%ac%e5%85%ab'
author: Editor
post_date: 2020-12-04 13:12:17
layout: post
link: http://kege.org.cn/1205
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论二首 方三首</span></em></p>
<!-- /wp:paragraph -->

<!-- wp:paragraph -->
<p><em><strong>金匮要略方论 卷上</strong></em></p>
<!-- /wp:paragraph -->

<!-- wp:paragraph -->
<p>师曰：病奔豚，有吐脓，有惊怖，有火邪，此四部病，皆从惊发得之[efn_note]此句于理难通，当付之阙如，以待将来。<span style="color: #808080;"><em>参考李今庸著《古医书研究》P244，学苑出版社，2019年7月第1版</em></span>[/efn_note]。</p>
<!-- /wp:paragraph -->

<!-- wp:paragraph -->
<p>师曰：奔豚病，从少腹起，上冲咽喉，发作欲死，复还止，皆从惊恐得之。</p>
<!-- /wp:paragraph -->

<!-- wp:paragraph -->
<p>奔豚气上冲胸，腹痛，往来寒热，奔豚汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_84">奔豚汤方</h3>
<!-- /wp:heading -->

<!-- wp:paragraph -->
<p>甘草 芎<img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part01-7.jpg" alt="978-7-117-06723-2-Part01-7.jpg" /> 当归各二两 半夏四两 黄芩二两 生葛五两 芍药二两 生姜四两 甘李根白皮一升</p>
<!-- /wp:paragraph -->

<!-- wp:paragraph -->
<p>上九味，以水二斗，煮取五升，温服一升，日三夜一服。</p>
<!-- /wp:paragraph -->

<!-- wp:paragraph -->
<p>发汗后，烧针令其汗，针处被寒，核起而赤者，必发贲豚，气从小腹上至心，灸其核上各一壮，与桂枝加桂汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_85">桂枝加桂汤方</h3>
<!-- /wp:heading -->

<!-- wp:paragraph -->
<p>桂枝五两 芍药三两 甘草二两，炙 生姜三两 大枣十二枚</p>
<!-- /wp:paragraph -->

<!-- wp:paragraph -->
<p>上五味，以水七升，微火煮取三升，去滓，温服一升。</p>
<!-- /wp:paragraph -->

<!-- wp:paragraph -->
<p>发汗后，脐下悸者，欲作奔豚，茯苓桂枝甘草大枣汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_86">茯苓桂枝甘草大枣汤方</h3>
<!-- /wp:heading -->

<!-- wp:paragraph -->
<p>茯苓半斤 甘草二两，炙 大枣十五枚 桂枝四两</p>
<!-- /wp:paragraph -->

<!-- wp:paragraph -->
<p>上四味，以甘澜水一斗，先煮茯苓，减二升，内诸药，煮取三升，去滓，温服一升，日三服。甘澜水法：取水二斗，置大盆内，以杓扬之，水上有珠子五六千颗相逐，取用之。</p>
<!-- /wp:paragraph -->