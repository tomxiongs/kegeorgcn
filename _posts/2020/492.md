---
ID: 492
post_title: >
  黄帝内经·素问·离合真邪论篇第二十七
post_name: "492"
author: Editor
post_date: 2020-08-31 00:00:00
layout: post
link: http://kege.org.cn/492
published: true
tags: [ ]
categories:
  - 素问
---
黄帝问曰：余闻《九针》九篇，夫子乃因而九之，九九八十一篇，余尽通其意矣。经言气之盛衰，左右倾移，以上调下，以左调右，有余不足，补泻于荥输，余知之矣。此皆荣卫之倾移，虚实之所生，非邪气从外入于经也。余愿闻邪气之在经也，其病人何如？取之奈何？岐伯对曰：夫圣人之起度数，必应于天地，故天有宿度，地有经水，人有经脉。天地温和，则经水安静；天寒地冻，则经水凝泣；天暑地热，则经水沸溢；卒风暴起，则经水波涌而陇起。夫邪之入于脉也，寒则血凝泣，暑则气淖泽，虚邪因而入客，亦如经水之得风也，经之动脉，其至也亦时陇起，其行于脉中循循然，其至寸口中手也，时大时小，大则邪至，小则平，其行无常处，在阴与阳，不可为度，从而察之，三部九候，卒然逢之，早遏其路。吸则内针，无令气忤；静以久留，无令邪布；吸则转针，以得气为故；候呼引针，呼尽乃去，大气皆出，故命曰泻。

帝曰：不足者补之奈何？岐伯曰：必先扪而循之，切而散之，推而按之，弹而怒之，抓而下之，通而取之，外引其门，以闭其神。呼尽内针，静以久留，以气至为故，如待所贵，不知日暮，其气以至，适而自护，候吸引针，气不得出，各在其处，推阖其门，令神气存，大气留止，故命曰补。

帝曰：候气奈何？岐伯曰：夫邪去络入于经也，舍于血脉之中，其寒温未相得，如涌波之起也，时来时去，故不常在。故曰<strong>方其来也，必按而止之，止而取之</strong>，无逢其冲而泻之。真气者，经气也。经气太虚，故曰其来不可逢，此之谓也。故曰候邪不审，大气已过，泻之则真气脱，脱则不复，邪气复至，而病益蓄，故曰其往不可追，此之谓也。<span style="color: #333333;"><em>不可挂以发者</em></span>[efn_note]原文“不可挂以发者”，疑为衍文。<span style="color: #808080;"><em>参考文献田晋蕃著《内经素问校证》P122，中国中医药出版社，2015年12月第1版</em></span>[/efn_note]，待邪之至时而发针<span style="color: #333333;"><em>泻</em></span>[efn_note]原文“待邪之至时而发针<span style="color: #333333;"><em>泻</em></span>矣”之“泻”字，疑为助词“焉”。<span style="color: #808080;"><em>参考文献田晋蕃著《内经素问校证》P122，中国中医药出版社，2015年12月第1版</em></span>[/efn_note]矣。若先若后者，血气已虚，其病不可下，故曰知其可取如发机，不知其取如扣椎。故曰知机道者不可挂以发，不知机者扣之不发，此之谓也。

<span style="color: #808080;"><em>方其来也，必按而止之[efn_note]</em><span style="color: #000000;">“必按而止之”之“按”，即按摩。</span><em>参考李今庸著《古医书研究》P56，学苑出版社，2019年7月第1版[/efn_note]，止而取之：其慓悍者，按而收之。《素问·阴阳应象大论篇第五》</em></span>

帝曰：补泻奈何？岐伯曰：此攻邪也，疾出以去盛血，而复其真气，此邪新客，溶溶未有定处也，推之则前，引之则止，逆而刺之，温[efn_note]原文“温血也”之“温”字，古通“蕴”，蕴血，蓄血之义。<span style="color: #808080;"><em>参考文献田晋蕃著《内经素问校证》P123，中国中医药出版社，2015年12月第1版</em></span>[/efn_note]血也。刺出其血，其病立已。

帝曰：善。然真邪以合，波陇不起，候之奈何？岐伯曰：审扪循三部九候之盛虚而调之，察其左右上下相失及相减者，审其病脏以期之。地以候地，天以候天，人以候人，调之中府，以定三部。不知三部者，阴阳不别，天地不分[efn_note]“不知三部者，阴阳不别，天地不分”，原在“地以候地”之前一句，属错简，今挪正。 <span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之于鬯著《香草续校书 ·内经素问》（p.314），北京科学技术出版社，2017年1月第1版</em></span>[/efn_note]。故曰刺不知三部九候病脉之处，虽有大过且至，工不能禁也。诛罚无过，命曰大惑，反乱大经，真不可复；用实为虚，以邪为真，用针无义，反为气贼，夺人正气；以从为逆，荣卫散乱，真气已失，邪独内著，绝人长命，予人夭殃。不知三部九候，故不能久长；因不知合之四时五行，因加相胜，释邪攻正，绝人长命。邪之新客来也，未有定处，推之则前，引之则止，逢而泻之，其病立已。