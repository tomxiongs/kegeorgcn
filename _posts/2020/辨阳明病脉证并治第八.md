---
ID: 1099
post_title: >
  伤寒论·辨阳明病脉证并治第八
post_name: '%e8%be%a8%e9%98%b3%e6%98%8e%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%85%ab'
author: Editor
post_date: 2020-12-04 08:00:51
layout: post
link: http://kege.org.cn/1099
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第五</strong></p>
<p><strong>辨阳明病脉证并治第八</strong></p>
<p>合四十四法，方一十首，一方附，并见阳明少阳合病法。</p>
<p><!-- /wp:paragraph -->

<!-- wp:paragraph --></p>
<p>&nbsp;</p>
<p><!-- /wp:paragraph -->

<!-- wp:paragraph --></p>
<p>问曰：病有太阳阳明，有正阳阳明，有少阳阳明，何谓也？答曰：太阳阳明者，脾约一云络是也；正阳阳明者，胃家实是也；少阳阳明者，发汗利小便已，胃中燥烦实，大便难是也。</p>
<p><!-- /wp:paragraph -->

<!-- wp:paragraph --></p>
<p>【180】阳明之为病，胃家实一作寒是也。</p>
<p><!-- /wp:paragraph -->

<!-- wp:paragraph --></p>
<p>问曰：何缘得阳明病？答曰：太阳病，若发汗，若下，若利小便，此亡津液，胃中干燥，因转属阳明。不更衣，内实，大便难者，此名阳明也。</p>
<p><!-- /wp:paragraph -->

<!-- wp:paragraph --></p>
<p>问曰：阳明病外证云何？答曰：身热，汗自出，不恶寒，反恶热也。</p>
<p><!-- /wp:paragraph -->

<!-- wp:paragraph --></p>
<p>问曰：病有得之一日，不发热而恶寒者，何也？答曰：虽得之一日，恶寒将自罢，即自汗出而恶热也。</p>
<p><!-- /wp:paragraph -->

<!-- wp:paragraph --></p>
<p>问曰：恶寒何故自罢？答曰：阳明居中，主土也，万物所归，无所复传，始虽恶寒，二日自止，此为阳明病也。</p>
<p><!-- /wp:paragraph -->

<!-- wp:paragraph --></p>
<p>本太阳，初得病时，发其汗，汗先出不彻，因转属阳明也。伤寒发热，无汗，呕不能食，而反汗出濈濈然者，是转属阳明也。</p>
<p><!-- /wp:paragraph -->

<!-- wp:paragraph --></p>
<p>伤寒三日，阳明脉大。</p>
<p><!-- /wp:paragraph -->

<!-- wp:paragraph --></p>
<p>伤寒脉浮而缓，手足自温者，是为系在太阴。太阴者，身当发黄，若小便自利者，不能发黄。至七八日大便鞕者，为阳明病也。</p>
<p><!-- /wp:paragraph -->

<!-- wp:paragraph --></p>
<p>伤寒转系阳明者，其人濈然微汗出也。</p>
<p><!-- /wp:paragraph -->

<!-- wp:paragraph --></p>
<p>阳明中风，口苦咽干，腹满微喘，发热恶寒，脉浮而紧，若下之，则腹满小便难也。</p>
<p><!-- /wp:paragraph -->

<!-- wp:paragraph --></p>
<p>阳明病，若能食，名中风；不能食，名中寒。</p>
<p><!-- /wp:paragraph -->

<!-- wp:paragraph --></p>
<p>阳明病，若中寒者，不能食，小便不利，手足濈然汗出，此欲作固瘕，必大便初鞕后溏。所以然者，以胃中冷，水谷不别故也。</p>
<p><!-- /wp:paragraph -->

<!-- wp:paragraph --></p>
<p>阳明病，初欲食，小便反不利，大便自调，其人骨节疼，翕翕如有热状，奄然[efn_note]此处“奄然”古代注家多释为“忽然”，但“奄”字通“闇（暗）”，更有可能是“暗然”之义。<span style="color: #808080;"><em>参考千篇汉语词典</em></span>[/efn_note]发狂，濈然汗出而解者，此水不胜谷气，与汗共并，脉紧则愈。</p>
<p><!-- /wp:paragraph -->

<!-- wp:paragraph --></p>
<p>阳明病，欲解时，从申至戌上。</p>
<p><!-- /wp:paragraph -->

<!-- wp:paragraph --></p>
<p>阳明病，不能食，攻其热必哕。所以然者，胃中虚冷故也。以其人本虚，攻其热必哕。</p>
<p><!-- /wp:paragraph -->

<!-- wp:paragraph --></p>
<p>阳明病，脉迟，食难用饱，饱则微烦头眩，必小便难，此欲作谷瘅。虽下之，腹满如故。所以然者，脉迟故也。</p>
<p><!-- /wp:paragraph -->

<!-- wp:paragraph --></p>
<p>阳明病，法多汗，反无汗，其身如虫行皮中状者，此以久虚故也。</p>
<p><!-- /wp:paragraph -->

<!-- wp:paragraph --></p>
<p>阳明病，反无汗，而小便利，二三日呕而咳，手足厥者，必苦头痛。若不咳不呕，手足不厥者，头不痛。一云冬阳明。</p>
<p><!-- /wp:paragraph -->

<!-- wp:paragraph --></p>
<p>阳明病，但头眩不恶寒，故能食而咳，其人咽必痛。若不咳者，咽不痛。一云冬阳明。</p>
<p><!-- /wp:paragraph -->

<!-- wp:paragraph --></p>
<p>阳明病，无汗，小便不利，心中懊<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_1.png" alt="img" width="20" height="20" />者，身必发黄。</p>
<p><!-- /wp:paragraph -->

<!-- wp:paragraph --></p>
<p>阳明病，被火，额上微汗出，而小便不利者，必发黄。</p>
<p><!-- /wp:paragraph -->

<!-- wp:paragraph --></p>
<p>阳明病，脉浮而紧者，必潮热，发作有时，但浮者，必盗汗出。</p>
<p><!-- /wp:paragraph -->

<!-- wp:paragraph --></p>
<p>阳明病，口燥但欲漱水，不欲咽者，此必衄。</p>
<p><!-- /wp:paragraph -->

<!-- wp:paragraph --></p>
<p>阳明病，本自汗出，医更重发汗，病已差，尚微烦不了了者，此必大便鞕故也。以亡津液，胃中干燥，故令大便鞕。当问其小便日几行，若本小便日三四行，今日再行，故知大便不久出。今为小便数少，以津液当还入胃中，故知不久必大便也。</p>
<p><!-- /wp:paragraph -->

<!-- wp:paragraph --></p>
<p>&nbsp;</p>
<p><!-- /wp:paragraph -->

<!-- wp:paragraph --></p>
<p>伤寒呕多，虽有阳明证，不可攻之。</p>
<p><!-- /wp:paragraph -->

<!-- wp:paragraph --></p>
<p>阳明病，心下鞕满者，不可攻之。攻之利遂不止者死，利止者愈。</p>
<p><!-- /wp:paragraph -->

<!-- wp:paragraph --></p>
<p>阳明病，面合色赤，不可攻之，必发热。色黄者，小便不利也。</p>
<p><!-- /wp:paragraph -->

<!-- wp:paragraph --></p>
<p>阳明病，不吐不下，心烦者，可与<strong>调胃承气汤。</strong>方一。</p>
<p><!-- /wp:paragraph -->

<!-- wp:paragraph --></p>
<p>甘草二两，炙　芒消半升　大黄四两，清酒洗</p>
<p><!-- /wp:paragraph -->

<!-- wp:paragraph --></p>
<p>上三味，切，以水三升，煮二物至一升，去滓，内芒消，更上微火一二沸，温顿服之，以调胃气。</p>
<p><!-- /wp:paragraph -->

<!-- wp:paragraph --></p>
<p>阳明病，脉迟，虽汗出不恶寒者，其身必重，短气，腹满而喘，有潮热者，此外欲解，可攻里</p>
<p><!-- /wp:paragraph -->

<!-- wp:paragraph --></p>
<p>也。手足濈然汗出者，此大便已鞕也，大承气汤主之。若汗多，微发热恶寒者，外未解也一法与桂枝汤，其热不潮，未可与承气汤。若腹大满不通者，可与小承气汤，微和胃气，勿令至大泄下。<strong>大承气汤。</strong>方二。</p>
<p><!-- /wp:paragraph -->

<!-- wp:paragraph --></p>
<p>大黄四两，酒洗　厚朴半斤，炙，去皮　枳实五枚，炙　芒消三合</p>
<p><!-- /wp:paragraph -->

<!-- wp:paragraph --></p>
<p>上四味，以水一斗，先煮二物，取五升，去滓，内大黄，更煮取二升，去滓，内芒消，更上微火一两沸，分温再服，得下，余勿服。</p>
<p><!-- /wp:paragraph -->

<!-- wp:paragraph --></p>
<p><strong>小承气汤</strong>方</p>
<p><!-- /wp:paragraph -->

<!-- wp:paragraph --></p>
<p>大黄四两　厚朴二两，炙，去皮　枳实三枚，大者，炙</p>
<p><!-- /wp:paragraph -->

<!-- wp:paragraph --></p>
<p>上三味，以水四升，煮取一升二合，去滓，分温二服。初服汤当更衣，不尔者，尽饮之，若更衣者，勿服之。</p>
<p><!-- /wp:paragraph -->

<!-- wp:paragraph --></p>
<p>阳明病，潮热，大便微鞕者，可与大承气汤；不鞕者，不可与之。若不大便六七日，恐有燥屎，欲知之法，少与小承气汤，汤入腹中，转失气者，此有燥屎也，乃可攻之。若不转失气者，此但初头鞕，后必溏，不可攻之，攻之必胀满不能食也。欲饮水者，与水则哕。其后发热者，必大便复鞕而少也，以小承气汤和之。不转失气者，慎不可攻也。小承气汤。三。用前第二方。</p>
<p><!-- /wp:paragraph -->

<!-- wp:paragraph --></p>
<p>夫实则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_2.png" alt="img" width="20" height="20" />语，虚则郑声。郑声者，重语也。直视<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_3.png" alt="img" width="17" height="17" />语，喘满者死，下利者亦死。</p>
<p><!-- /wp:paragraph -->

<!-- wp:paragraph --></p>
<p>发汗多，若重发汗者，亡其阳。<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_4.png" alt="img" width="18" height="18" />语，脉短者死，脉自和者不死。</p>
<p><!-- /wp:paragraph -->

<!-- wp:paragraph --></p>
<p>伤寒若吐若下后不解，不大便五六日，上至十余日，日晡所发潮热，不恶寒，独语如见鬼状。若剧者，发则不识人，循衣摸床，惕而不安一云顺衣妄撮，怵惕不安，微喘直视，脉弦者生，涩者死。微者，但发热<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_5.png" alt="img" width="18" height="18" />语者，大承气汤主之。若一服利，则止后服。四。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明病，其人多汗，以津液外出，胃中燥，大便必鞕，鞕则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_6.png" alt="img" width="21" height="21" />语，小承气汤主之。若一服<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_7.png" alt="img" width="19" height="20" />语止者，更莫复服。五。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明病，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_8.png" alt="img" width="17" height="18" />语发潮热，脉滑而疾者，小承气汤主之。因与承气汤一升，腹中转气者，更服一升，若不转气者，勿更与之。明日又不大便，脉反微涩者，里虚也，为难治，不可更与承气汤也。六。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明病，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_9.png" alt="img" width="19" height="19" />语有潮热，反不能食者，胃中必有燥屎五六枚也。若能食者，但鞕耳，宜大承气汤下之。七。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明病，下血<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_10.png" alt="img" width="20" height="20" />语者，此为热入血室，但头汗出者，刺期门，随其实而泻之，濈然汗出则愈。</p>
<p><!-- /wp:paragraph -->

<!-- wp:paragraph --></p>
<p>汗汗一作卧出<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_11.png" alt="img" width="18" height="18" />语者，以有燥屎在胃中，此为风也，须下者，过经乃可下之。下之若早，语言必乱，以表虚里实故也。下之愈，宜大承气汤。八。用前第二方，一云大柴胡汤。</p>
<p><!-- /wp:paragraph -->

<!-- wp:paragraph --></p>
<p>&nbsp;</p>
<p><!-- /wp:paragraph -->

<!-- wp:paragraph --></p>
<p>伤寒四五日，脉沉而喘满，沉为在里，而反发其汗，津液越出，大便为难，表虚里实，久则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_12.png" alt="img" width="19" height="19" />语。</p>
<p><!-- /wp:paragraph -->

<!-- wp:paragraph --></p>
<p>三阳合病，腹满身重，难以转侧，口不仁，面垢又作枯，一云向经，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_13.png" alt="img" width="19" height="19" />语遗尿，发汗则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_14.png" alt="img" width="19" height="20" />语，下之则额上生汗，手足逆冷。若自汗出者，<strong>白虎汤</strong>主之。方九。</p>
<p><!-- /wp:paragraph -->

<!-- wp:paragraph --></p>
<p>知母六两　石膏一斤，碎　甘草二两，炙　粳米六合</p>
<p><!-- /wp:paragraph -->

<!-- wp:paragraph --></p>
<p>上四味，以水一斗，煮米熟，汤成去滓。温服一升，日三服。</p>
<p><!-- /wp:paragraph -->

<!-- wp:paragraph --></p>
<p>二阳并病，太阳证罢，但发潮热，手足<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_15.png" alt="img" width="20" height="20" /><img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_16.png" alt="img" width="18" height="19" />汗出，大便难而<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_17.png" alt="img" width="17" height="17" />语者，下之则愈，宜大承气汤。十。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明病，脉浮而紧，咽燥口苦，腹满而喘，发热汗出，不恶寒反恶热，身重。若发汗则躁，心愦愦公对切反<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_18.png" alt="img" width="19" height="20" />语。若加温针，必怵惕烦躁不得眠。若下之，则胃中空虚，客气动膈，心中懊<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_19.png" alt="img" width="18" height="18" />，舌上胎者，<strong>栀子豉汤</strong>主之。方十一。</p>
<p><!-- /wp:paragraph -->

<!-- wp:paragraph --></p>
<p>肥栀子十四枚，擘　香豉四合，绵裹</p>
<p><!-- /wp:paragraph -->

<!-- wp:paragraph --></p>
<p>上二味，以水四升，煮栀子，取二升半，去滓，内豉，更煮取一升半，去滓。分二服，温进一服，得快吐者，止后服。</p>
<p><!-- /wp:paragraph -->

<!-- wp:paragraph --></p>
<p>若渴欲饮水，口干舌燥者，<strong>白虎加人参汤</strong>主之。方十二。</p>
<p><!-- /wp:paragraph -->

<!-- wp:paragraph --></p>
<p>知母六两　石膏一斤，碎　甘草二两，炙　粳米六合　人参三两</p>
<p><!-- /wp:paragraph -->

<!-- wp:paragraph --></p>
<p>上五味，以水一斗，煮米熟，汤成去滓。温服一升，日三服。</p>
<p><!-- /wp:paragraph -->

<!-- wp:paragraph --></p>
<p>若脉浮发热，渴欲饮水，小便不利者，<strong>猪苓汤</strong>主之。方十三。</p>
<p><!-- /wp:paragraph -->

<!-- wp:paragraph --></p>
<p>猪苓去皮　茯苓　泽泻　阿胶　滑石碎，各一两</p>
<p><!-- /wp:paragraph -->

<!-- wp:paragraph --></p>
<p>上五味，以水四升，先煮四味，取二升，去滓，内阿胶烊消，温服七合，日三服。</p>
<p><!-- /wp:paragraph -->

<!-- wp:paragraph --></p>
<p>阳明病，汗出多而渴者，不可与猪苓汤，以汗多胃中燥，猪苓汤复利其小便故也。</p>
<p><!-- /wp:paragraph -->

<!-- wp:paragraph --></p>
<p>脉浮而迟，表热里寒，下利清谷者，<strong>四逆汤</strong>主之。方十四。</p>
<p><!-- /wp:paragraph -->

<!-- wp:paragraph --></p>
<p>甘草二两，炙　干姜一两半　附子一枚，生用，去皮，破八片</p>
<p><!-- /wp:paragraph -->

<!-- wp:paragraph --></p>
<p>上三味，以水三升，煮取一升二合，去滓，分温二服。强人可大附子一枚，干姜三两。</p>
<p><!-- /wp:paragraph -->

<!-- wp:paragraph --></p>
<p>若胃中虚冷，不能食者，饮水则哕。</p>
<p><!-- /wp:paragraph -->

<!-- wp:paragraph --></p>
<p>脉浮发热，口干鼻燥，能食者则衄。</p>
<p><!-- /wp:paragraph -->

<!-- wp:paragraph --></p>
<p>阳明病，下之，其外有热，手足温，不结胸，心中懊<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_20.png" alt="img" width="18" height="18" />，饥不能食，但头汗出者，栀子豉汤主之。十五。用前第十一方。</p>
<p><!-- /wp:paragraph -->

<!-- wp:paragraph --></p>
<p>阳明病，发潮热，大便溏，小便自可，胸胁满不去者，与<strong>小柴胡汤。</strong>方十六。</p>
<p><!-- /wp:paragraph -->

<!-- wp:paragraph --></p>
<p>柴胡半斤　黄芩三两　人参三两　半夏半升，洗　甘草三两，炙　生姜三两，切　大枣十二枚，擘</p>
<p><!-- /wp:paragraph -->

<!-- wp:paragraph --></p>
<p>上七味，以水一斗二升，煮取六升，去滓，再煎取三升。温服一升，日三服。</p>
<p><!-- /wp:paragraph -->

<!-- wp:paragraph --></p>
<p>阳明病，胁下鞕满，不大便而呕，舌上白胎者，可与小柴胡汤。上焦得通，津液得下，胃气因和，身濈然汗出而解。十七。用上方。</p>
<p><!-- /wp:paragraph -->

<!-- wp:paragraph --></p>
<p>阳明中风，脉弦浮大而短气，腹都满，胁下及心痛，久按之气不通，鼻干不得汗，嗜卧，一身及目悉黄，小便难，有潮热，时时哕，耳前后肿，刺</p>
<p><!-- /wp:paragraph -->

<!-- wp:paragraph --></p>
<p>之小差，外不解，病过十日，脉续浮者，与小柴胡汤。十八。用上方。</p>
<p><!-- /wp:paragraph -->

<!-- wp:paragraph --></p>
<p>脉但浮，无余证者，与麻黄汤。若不尿，腹满加哕者，不治。<strong>麻黄汤。</strong>方十九。</p>
<p><!-- /wp:paragraph -->

<!-- wp:paragraph --></p>
<p>麻黄三两，去节　桂枝二两，去皮　甘草一两，炙　杏仁七十个，去皮尖</p>
<p><!-- /wp:paragraph -->

<!-- wp:paragraph --></p>
<p>上四味，以水九升，煮麻黄，减二升，去白沫，内诸药，煮取二升半，去滓。温服八合，覆取微似汗。</p>
<p><!-- /wp:paragraph -->

<!-- wp:paragraph --></p>
<p>阳明病，自汗出，若发汗，小便自利者，此为津液内竭，虽鞕不可攻下之，当须自欲大便，宜蜜煎导而通之。若土瓜根及大猪胆汁，皆可为导。二十。</p>
<p><!-- /wp:paragraph -->

<!-- wp:paragraph --></p>
<p><strong>蜜煎</strong>方</p>
<p><!-- /wp:paragraph -->

<!-- wp:paragraph --></p>
<p>食蜜七合</p>
<p><!-- /wp:paragraph -->

<!-- wp:paragraph --></p>
<p>上一味，于铜器内，微火煎，当须凝如饴状，搅之勿令焦著，欲可丸，并手捻作挺，令头锐，大如指，长二寸许。当热时急作，冷则鞕。以内谷道中，以手急抱，欲大便时乃去之。疑非仲景意，已试甚良。</p>
<p><!-- /wp:paragraph -->

<!-- wp:paragraph --></p>
<p>又大猪胆一枚，泻汁，和少许法醋，以灌谷道内，如一食顷，当大便出宿食恶物，甚效。</p>
<p><!-- /wp:paragraph -->

<!-- wp:paragraph --></p>
<p>阳明病，脉迟，汗出多，微恶寒者，表未解也，可发汗，宜<strong>桂枝汤。</strong>二十一。</p>
<p><!-- /wp:paragraph -->

<!-- wp:paragraph --></p>
<p>桂枝三两，去皮　芍药三两　生姜三两　甘草二两，炙　大枣十二枚，擘</p>
<p><!-- /wp:paragraph -->

<!-- wp:paragraph --></p>
<p>上五味，以水七升，煮取三升，去滓，温服一升，须臾啜热稀粥一升，以助药力取汗。</p>
<p><!-- /wp:paragraph -->

<!-- wp:paragraph --></p>
<p>阳明病，脉浮，无汗而喘者，发汗则愈，宜麻黄汤。二十二。用前第十九方。</p>
<p><!-- /wp:paragraph -->

<!-- wp:paragraph --></p>
<p>阳明病，发热汗出者，此为热越，不能发黄也。但头汗出，身无汗，剂颈而还，小便不利，渴引水浆者，此为瘀热在里，身必发黄，<strong>茵陈蒿汤</strong>主之。方二十三。</p>
<p><!-- /wp:paragraph -->

<!-- wp:paragraph --></p>
<p>茵陈蒿六两　栀子十四枚，擘　大黄二两，去皮</p>
<p><!-- /wp:paragraph -->

<!-- wp:paragraph --></p>
<p>上三味，以水一斗二升，先煮茵陈，减六升，内二味，煮取三升，去滓，分三服。小便当利，尿如皂荚汁状，色正赤，一宿腹减，黄从小便去也。</p>
<p><!-- /wp:paragraph -->

<!-- wp:paragraph --></p>
<p>阳明证，其人喜忘者，必有蓄血。所以然者，本有久瘀血，故令喜忘。屎虽鞕，大便反易，其色必黑者，宜<strong>抵当汤</strong>下之。方二十四。</p>
<p><!-- /wp:paragraph -->

<!-- wp:paragraph --></p>
<p>水蛭熬　虻虫去翅足，熬，各三十个　大黄三两，酒洗　桃仁二十个，去皮尖及两人者</p>
<p><!-- /wp:paragraph -->

<!-- wp:paragraph --></p>
<p>上四味，以水五升，煮取三升，去滓，温服一升，不下更服。</p>
<p><!-- /wp:paragraph -->

<!-- wp:shortcode --> 【238】阳明病，下之，心中懊而烦，胃中有燥屎者，可攻[efn_note]【238】条中“可攻”在日本人大冢敬节收藏的《古本康平伤寒论》中为“宜大承气汤”。<span style="color: #999999;"><em>参考文献：浙江中医学院报《&lt;古本康平伤寒论&gt;初探》，金日红，1980年第4期</em></span>[/efn_note]。腹微满，初头鞕，后必溏，不可攻之。若有燥屎者，宜大承气汤[efn_note]【238】条中“宜大承气汤”在日本人大冢敬节收藏的《古本康平伤寒论》中为“可攻”。<span style="color: #999999;"><em>参考文献：浙江中医学院报《&lt;古本康平伤寒论&gt;初探》，金日红，1980年第4期</em></span>[/efn_note]。方二十五。用前第二方。 <!-- /wp:shortcode -->

<!-- wp:paragraph --></p>
<p><!-- /wp:paragraph -->

<!-- wp:paragraph --></p>
<p>病人不大便五六日，绕脐痛，烦躁，发作有时者，此有燥屎，故使不大便也。</p>
<p><!-- /wp:paragraph -->

<!-- wp:paragraph --></p>
<p>病人烦热，汗出则解，又如疟状，日晡所发热者，属阳明也。脉实者，宜下之；脉浮虚者，宜发汗。下之与大承气汤，发汗宜桂枝汤。二十六。大承气汤用前第二方，桂枝汤用前第二十一方。</p>
<p><!-- /wp:paragraph -->

<!-- wp:paragraph --></p>
<p>大下后，六七日不大便，烦不解，腹满痛者，此有燥屎也。所以然者，本有宿食故也，宜大承气汤。二十七。用前第二方。</p>
<p><!-- /wp:paragraph -->

<!-- wp:paragraph --></p>
<p>病人小便不利，大便乍难乍易，时有微热，喘冒一作怫郁不能卧者，有燥屎也，宜大承气汤。二十八。用前第二方。</p>
<p><!-- /wp:paragraph -->

<!-- wp:paragraph --></p>
<p>食谷欲呕，属阳明也，吴茱萸汤主之。得汤反剧者，属上焦也。<strong>吴茱萸汤。</strong>方二十九。</p>
<p><!-- /wp:paragraph -->

<!-- wp:paragraph --></p>
<p>吴茱萸一升，洗　人参三两　生姜六两，切　大枣十二枚，擘</p>
<p><!-- /wp:paragraph -->

<!-- wp:paragraph --></p>
<p>上四味，以水七升，煮取二升，去滓，温服七合，日三服。</p>
<p><!-- /wp:paragraph -->

<!-- wp:paragraph --></p>
<p>太阳病，寸缓关浮尺弱，其人发热汗出，复恶寒，不呕，但心下痞者，此以医下之也。如其不下者，病人不恶寒而渴者，此转属阳明也。小便数者，大便必鞕，不更衣十日，无所苦也。渴欲饮水，少少与之，但以法救之。渴者，宜<strong>五苓散。</strong>方三十。</p>
<p><!-- /wp:paragraph -->

<!-- wp:paragraph --></p>
<p>猪苓去皮　白术　茯苓各十八铢　泽泻一两六铢　桂枝半两，去皮</p>
<p><!-- /wp:paragraph -->

<!-- wp:paragraph --></p>
<p>上五味，为散，白饮和服方寸匕，日三服。</p>
<p><!-- /wp:paragraph -->

<!-- wp:paragraph --></p>
<p>脉阳微而汗出少者，为自和一作如也，汗出多者，为太过。阳脉实，因发其汗，出多者，亦为太过。太过者，为阳绝于里，亡津液，大便因鞕也。</p>
<p><!-- /wp:paragraph -->

<!-- wp:paragraph --></p>
<p>脉浮而芤，浮为阳，芤为阴，浮芤相抟，胃气生热，其阳则绝。</p>
<p><!-- /wp:paragraph -->

<!-- wp:paragraph --></p>
<p>趺阳脉浮而涩，浮则胃气强，涩则小便数，浮涩相抟，大便则鞕，其脾为约，<strong>麻子仁丸</strong>主之。方三十一。</p>
<p><!-- /wp:paragraph -->

<!-- wp:paragraph --></p>
<p>麻子仁二升　芍药半斤　枳实半斤，炙　大黄一斤，去皮　厚朴一尺，炙，去皮　杏仁一升，去皮尖，熬，别作脂</p>
<p><!-- /wp:paragraph -->

<!-- wp:paragraph --></p>
<p>上六味，蜜和丸如梧桐子大，饮服十丸，日三服，渐加，以知为度。</p>
<p><!-- /wp:paragraph -->

<!-- wp:paragraph --></p>
<p>太阳病三日，发汗不解，蒸蒸发热者，属胃也，调胃承气汤主之。方三十二。用前第一方。</p>
<p><!-- /wp:paragraph -->

<!-- wp:paragraph --></p>
<p>伤寒吐后，腹胀满者，与调胃承气汤。三十三。用前第一方。</p>
<p><!-- /wp:paragraph -->

<!-- wp:paragraph --></p>
<p>太阳病，若吐若下若发汗后，微烦，小便数，大便因鞕者，与小承气汤和之，愈。三十四。用前第二方。</p>
<p><!-- /wp:paragraph -->

<!-- wp:paragraph --></p>
<p>得病二三日，脉弱，无太阳柴胡证，烦躁，心下鞕，至四五日，虽能食，以小承气汤，少少与，微和之，令小安，至六日，与承气汤一升。若不大便六七日，小便少者，虽不受食一云不大便，但初头鞕，后必溏，未定成鞕，攻之必溏；须小便利，屎定鞕，乃可攻之，宜大承气汤。三十五。用前第二方。</p>
<p><!-- /wp:paragraph -->

<!-- wp:paragraph --></p>
<p>伤寒六七日，目中不了了，睛不和，无表里证，大便难，身微热者，此为实也，急下之，宜大承气汤。三十六。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明病，发热汗多者，急下之，宜大承气汤。三十七。用前第二方。一云大柴胡汤。</p>
<p><!-- /wp:paragraph -->

<!-- wp:paragraph --></p>
<p>发汗不解，腹满痛者，急下之，宜大承气汤。三十八。用前第二方。</p>
<p><!-- /wp:paragraph -->

<!-- wp:paragraph --></p>
<p>腹满不减，减不足言，当下之，宜大承气汤。三十九。用前第二方。</p>
<p><!-- /wp:paragraph -->

<!-- wp:paragraph --></p>
<p>阳明少阳合病，必下利，其脉不负者，为顺也。负者，失也，互相克贼，名为负也。脉滑而数者，有宿食也，当下之，宜大承气汤。四十。用前第二方。</p>
<p><!-- /wp:paragraph -->

<!-- wp:paragraph --></p>
<p>病人无表里证，发热七八日，虽脉浮数者，可下之。假令已下，脉数不解，合热则消谷喜饥，至六七日不大便者，有瘀血，宜抵当汤。四十一。用前第二十四方。</p>
<p><!-- /wp:paragraph -->

<!-- wp:paragraph --></p>
<p>若脉数不解，而下不止，必协热便脓血也。</p>
<p><!-- /wp:paragraph -->

<!-- wp:paragraph --></p>
<p>伤寒发汗已，身目为黄，所以然者，以寒湿一作温在里不解故也，以为不可下也，于寒湿中求之。</p>
<p><!-- /wp:paragraph -->

<!-- wp:paragraph --></p>
<p>伤寒七八日，身黄如橘子色，小便不利，腹微满者，茵陈蒿汤主之。四十二。用前第二十三方。</p>
<p><!-- /wp:paragraph -->

<!-- wp:paragraph --></p>
<p>伤寒身黄发热，<strong>栀子檗皮汤</strong>主之。方四十三。</p>
<p><!-- /wp:paragraph -->

<!-- wp:paragraph --></p>
<p>肥栀子十五个，擘　甘草一两，炙　黄檗二两</p>
<p><!-- /wp:paragraph -->

<!-- wp:paragraph --></p>
<p>上三味，以水四升，煮取一升半，去滓，分温再服。</p>
<p><!-- /wp:paragraph -->

<!-- wp:paragraph --></p>
<p>伤寒瘀热在里，身必黄，<strong>麻黄连轺赤小豆汤</strong>主之。方四十四。</p>
<p><!-- /wp:paragraph -->

<!-- wp:paragraph --></p>
<p>麻黄二两，去节　连轺二两，连翘根是　杏仁四十个，去皮尖　赤小豆一升　大枣十二枚，擘　生梓白皮切，一升　生姜二两，切　甘草二两，炙</p>
<p><!-- /wp:paragraph -->

<!-- wp:paragraph --></p>
<p>上八味，以潦水一斗，先煮麻黄再沸，去上沫，内诸药，煮取三升，去滓，分温三服，半日服尽。</p>
<p><!-- /wp:paragraph --></p>