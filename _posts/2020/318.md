---
ID: 318
post_title: 灵枢经·官能第七十三
post_name: "318"
author: Editor
post_date: 2020-08-11 00:00:00
layout: post
link: http://kege.org.cn/318
published: true
tags: [ ]
categories:
  - 灵枢经
---
黄帝问于岐伯曰：余闻九针于夫子众多矣，不可胜数。余推而论之，以为一纪，余司诵之，子听其理，非则语余，请正其道，令可久传，后世无患，得其人乃传，非其人勿言。岐伯稽首再拜曰：请听圣王之道。

黄帝曰：用针之理，必知形气之所在，左右上下，阴阳表里，血气多少，行之逆顺，出入之会[efn_note]原文“出入之合”，《音释》合，一作“会”。按《图经》亦作“会”。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.115），北京科学技术出版社，2017年1月第1版</em></span>[/efn_note]，诛[efn_note]原文“谋伐有过”之“谋”字，当依《图经》作“诛”。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.115），北京科学技术出版社，2017年1月第1版</em></span>[/efn_note]伐有过。知雪污解结[efn_note]原文“知解结”，《图经》“解结”上有“雪污”二字。《灵枢经·九针十二原》云：夫善用针者取其疾也····犹雪污也，犹解结也。下文“知补虚泻实”正与此为偶句。据增之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.115），北京科学技术出版社，2017年1月第1版</em></span>[/efn_note]，知补虚泻实，上下气门，通于四海[efn_note]原文“明通于四海”之“明”字衍，当依《图经》删。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.115），北京科学技术出版社，2017年1月第1版</em></span>[/efn_note]，审其所在，寒热淋露，荣[efn_note]原文“以输异处”之“以”字，当依《图经》作“荣”。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.115），北京科学技术出版社，2017年1月第1版</em></span>[/efn_note]输异处，审于调气，明于经隧，左右支络，尽知其会。寒与热争，能合而调之；虚与实邻，知决而通之；左右不调，把而行之；明于逆顺，乃知可治。阴阳不奇，故知起时，审于本末，察其寒热，得邪所在，万刺不殆。知官九针，刺道毕矣。

明于五输，徐疾所在，屈伸出入，皆有条理。言阴与阳，合于五行，五脏六腑，亦有所藏。四时八风，尽有阴阳，各得其位，合于明堂，各处色部，五脏六腑，察其所痛，左右上下，知其寒温，何经所在。审皮肤之寒温滑涩，知其所苦。膈有上下，知其气所在。先得其道，稀而疏之，稍深以留之，故能徐入之。大热在上，推而下之；从下上者，引而去之；视前痛者，常先取之。大寒在外，留而补之；入于中者，从合泻之。针所不为，灸之所宜。上气不足，推而扬之；下气不足，积而从之；阴阳皆虚，火自当之。厥而寒甚，骨廉陷下，寒过于膝，下陵三里。阴络所过，得之留止，寒入于中，推而行之；经陷下者，火则当之；结络坚紧，火所治之。不知所苦，两蹻之下，男阴女阳，良工所禁。针论毕矣。

<strong>用针之服</strong>[efn_note]原文“用针之服”，《素问·八正神明论篇第二十六》用针之服一段与此篇大同，彼文较详，似彼为传，而此为经也。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.29），北京科学技术出版社，2017年1月第1版</em></span>[/efn_note]，必有法则，上视天光，下司八正，以辟奇邪，而观百姓，审于虚实，无犯其邪。是得天之露，遇岁之虚，救而不胜，反受其殃。故曰：必知天忌，乃言针意。法于往古，验于来今，观于窈冥，通于无穷，粗之所不见，良工之所贵，莫知其形，若神髣髴。

<span style="color: #808080;"><em>用针之服，必有法则焉，今何法何则？岐伯对曰：法天则地，合以天光。帝曰：愿卒闻之。岐伯曰：凡刺之法，必候日月星辰、四时八正之气，气定乃刺之。《素问·八正神明论篇第二十六》</em></span>

虚邪[efn_note]原文“邪气之中人也”之“邪气”两字，《素问》作“虚邪”，与《素问·邪气脏腑病形篇》合。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.116），北京科学技术出版社，2017年1月第1版</em></span>[/efn_note]之中人也，洒淅动形。正邪之中人也微，先见于色，不知于其身，若有若无，若亡若存，有形无形，莫知其情。是故上工之取气，乃救其萌芽，下工救[efn_note]原文“下工守其已成”之“守”字，《素问》作“救”。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.116），北京科学技术出版社，2017年1月第1版</em></span>[/efn_note]其已成，因败其形。是故工之用针也，知气之所在，而守其门户，明于调气，补泻所在，徐疾之意，所取之处。

泻必用员，切而转之，其气乃行；<strong>疾而徐出，邪气乃出</strong>；伸而迎之，遥[efn_note]原文“遥大其穴”之“遥”字，《素问·调经论》作“摇”。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.116），北京科学技术出版社，2017年1月第1版</em></span>[/efn_note]大其穴，气出乃疾。补必用方，外引其皮，令当其门，左引其枢，右推其肤，微旋而徐推之，必端以正，安以静，坚心无解；欲微以留，气下而疾出之，推其皮，盖其外门，真气乃存。用针之要，无忘其神。

<span style="color: #808080;"><em>疾而徐出，邪气乃出：（1）</em><em>徐而疾则实者，言徐内而疾出也。疾而徐则虚者，言疾内而徐出也。《灵枢经·小针解第三》（2）</em><em>徐而疾则实者，徐出针而疾按之。疾而徐则虚者，疾出针而徐按之。《素问·针解篇第五十四》</em></span>

雷公问于黄帝曰：《针论》曰：得其人乃传，非其人勿言。何以知其可传？黄帝曰：各得其人，任之其能，故能明其事。雷公曰：愿闻官能奈何？黄帝曰：明目者，可使视色；聪耳者，可使听音；捷疾辞语者，可使传论；语徐而安静，手巧而心审谛者，可使行针艾，理血气而调诸逆顺，察阴阳而兼诸方；缓节柔筋而心和调者，可使导引行气；疾毒言语轻人者，可使唾痈呪病；爪苦手毒，为事善伤者，可使按积抑痹。各得其能，方乃可行，其名乃彰。不得其人，其功不成，其师无名。故曰：得其人乃言，非其人勿传，此之谓也。手毒者，可使试按龟，置龟于器下而按其上[efn_note]《略论“巫”的起源和&lt;黄帝内经&gt;的巫祝治病》一文,根据楚国、中原两地文化发展的不平衡,指出《灵枢》“疾毒言语轻人者,可使唾痈咒病”之文,为楚国文化,然其“爪苦手毒,为事善伤者,可使按积抑龟为试而选其人,龟古为楚产,是其亦当为楚国之文化。<span style="color: #808080;"><em>参考李今庸著《古医书研究》P53，学苑出版社，2019年7月第1版</em></span>[/efn_note]，五十日而死矣；手甘[efn_note]此处“甘”字，训为“缓”之义。参考李今庸著《古医书研究》P178，学苑出版社，2019年7月第1版[/efn_note]者，复生如故也。