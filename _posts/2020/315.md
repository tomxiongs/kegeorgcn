---
ID: 315
post_title: 灵枢经·寒热第七十
post_name: "315"
author: Editor
post_date: 2020-08-11 00:00:00
layout: post
link: http://kege.org.cn/315
published: true
tags: [ ]
categories:
  - 灵枢经
---
黄帝问于岐伯曰：寒热瘰疬在于颈腋者，皆何气使生？岐伯曰：此皆鼠瘘寒热之毒气也，留于脉而不去者也。

黄帝曰：去之奈何？岐伯曰：鼠瘘之本皆在于脏，其末上出于颈腋之间。其浮于脉中，而未内著于肌肉，而外为脓血者，易去也。

黄帝曰：去之奈何？岐伯曰：请从其本引其末，可使衰去而绝其寒热。审按其道以予之，徐往徐来以去之。其小如麦者，一刺知，三刺而已。

黄帝曰：决其生死奈何？岐伯曰：反其目视之，其中有赤脉[efn_note]原文“其中有赤脉上下贯瞳子”，“赤脉”下脱“后”字，当依《脉经》补。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.114），北京科学技术出版社，2017年1月第1版</em></span>[/efn_note]上下贯瞳子，见一脉，一岁死；见一脉半，一岁半死；见二脉，二岁死；见二脉半，二岁半死；见三脉，三岁而死。见赤脉不下贯瞳子，可治也。