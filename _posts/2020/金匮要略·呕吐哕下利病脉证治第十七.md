---
ID: 1234
post_title: >
  金匮要略·呕吐哕下利病脉证治第十七
post_name: '%e9%87%91%e5%8c%ae%e8%a6%81%e7%95%a5%c2%b7%e5%91%95%e5%90%90%e5%93%95%e4%b8%8b%e5%88%a9%e7%97%85%e8%84%89%e8%af%81%e6%b2%bb%e7%ac%ac%e5%8d%81%e4%b8%83'
author: Editor
post_date: 2020-12-04 14:43:17
layout: post
link: http://kege.org.cn/1234
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 脉证二十七条 方二十三首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷中</em></strong></p>
<!-- /wp:paragraph -->

<!-- wp:paragraph -->
<p>夫呕家有痈脓，不可治呕，脓尽自愈。</p>
<!-- /wp:paragraph -->

<!-- wp:paragraph -->
<p>先呕却[efn_note]此处“却”字，其异体字为“卻”，《玉篇》释“卻”称“俗作‘却’”。《广韵》说“卻，退也”。至此可明“却”字可以训为“后”，以与前文“先呕···”之“先”字为对。<span style="color: #808080;"><em>参考李今庸著《古医书研究》P232，学苑出版社，2019年7月第1版</em></span>[/efn_note]渴者，此为欲解。先渴却呕者，为水停心下，此属饮家。</p>
<!-- /wp:paragraph -->

<!-- wp:paragraph -->
<p>呕家本渴，今反不渴者，以心下有支饮故也，此属支饮。</p>
<!-- /wp:paragraph -->

<!-- wp:paragraph -->
<p>问曰：病人脉数，数为热，当消谷引食，而反吐者，何也？师曰：以发其汗，令阳微，膈气虚，脉乃数，数为客热，不能消谷，胃中虚冷故也。</p>
<!-- /wp:paragraph -->

<!-- wp:paragraph -->
<p>脉弦者虚也。胃气无余，朝食暮吐，变为胃反。寒在于上，医反下之，今脉反弦，故名曰虚。</p>
<!-- /wp:paragraph -->

<!-- wp:paragraph -->
<p>寸口脉微而数，微则无气，无气则荣虚；荣虚则血不足，血不足则胸中冷。</p>
<!-- /wp:paragraph -->

<!-- wp:paragraph -->
<p>趺阳脉浮而涩，浮则为虚，涩则伤脾，脾伤则不磨，朝食暮吐，暮食朝吐，宿谷不化，名曰胃反。脉紧而涩，其病难治。</p>
<!-- /wp:paragraph -->

<!-- wp:paragraph -->
<p>病人欲吐者，不可下之。</p>
<!-- /wp:paragraph -->

<!-- wp:paragraph -->
<p>哕而腹满，视其前后，知何部不利，利之即愈。</p>
<!-- /wp:paragraph -->

<!-- wp:paragraph -->
<p>呕而胸满者，茱萸汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_176"><strong>茱萸汤</strong>方</h3>
<!-- /wp:heading -->

<!-- wp:paragraph -->
<p>吴茱萸一升 人参三两 生姜六两 大枣十二枚</p>
<!-- /wp:paragraph -->

<!-- wp:paragraph -->
<p>上四味，以水五升，煮取三升，温服七合，日三服。</p>
<!-- /wp:paragraph -->

<!-- wp:paragraph -->
<p>干呕吐涎沫，头痛者，茱萸汤主之。方见上。</p>
<!-- /wp:paragraph -->

<!-- wp:paragraph -->
<p>呕而肠鸣，心下痞者，半夏泻心汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_177"><strong>半夏泻心汤</strong>方</h3>
<!-- /wp:heading -->

<!-- wp:paragraph -->
<p>半夏半升，洗 黄芩 干姜 人参各三两 黄连一两 大枣十二枚 甘草三两，炙</p>
<!-- /wp:paragraph -->

<!-- wp:paragraph -->
<p>上七味，以水一斗，煮取六升，去滓，再煮，取三升，温服一升，日三服。</p>
<!-- /wp:paragraph -->

<!-- wp:paragraph -->
<p>干呕而利者，黄芩加半夏生姜汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_178"><strong>黄芩加半夏生姜汤</strong>方</h3>
<!-- /wp:heading -->

<!-- wp:paragraph -->
<p>黄芩三两 甘草二两，炙 芍药二两 半夏半升 生姜三两 大枣二十枚</p>
<!-- /wp:paragraph -->

<!-- wp:paragraph -->
<p>上六味，以水一斗，煮取三升，去滓，温服一升，日再，夜一服。</p>
<!-- /wp:paragraph -->

<!-- wp:paragraph -->
<p>诸呕吐，谷不得下者，小半夏汤主之。方见痰饮中。</p>
<!-- /wp:paragraph -->

<!-- wp:paragraph -->
<p>呕吐而病在膈上，后思水者，解，急与之。思水者猪苓散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_179"><strong>猪苓散</strong>方</h3>
<!-- /wp:heading -->

<!-- wp:paragraph -->
<p>猪苓 茯苓 白术各等分</p>
<!-- /wp:paragraph -->

<!-- wp:paragraph -->
<p>上三味，杵为散，饮服方寸匕，日三服。</p>
<!-- /wp:paragraph -->

<!-- wp:paragraph -->
<p>呕而脉弱，小便复利，身有微热，见厥者难治。四逆汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_180"><strong>四逆汤</strong>方</h3>
<!-- /wp:heading -->

<!-- wp:paragraph -->
<p>附子一枚，生用 干姜一两半 甘草二两，炙</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服。强人可大附子一枚，干姜三两。</p>
<!-- /wp:paragraph -->

<!-- wp:paragraph -->
<p>呕而发热者，小柴胡汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_181"><strong>小柴胡汤</strong>方</h3>
<!-- /wp:heading -->

<!-- wp:paragraph -->
<p>柴胡半斤 黄芩三两 人参三两 甘草三两 半夏半斤 生姜三两 大枣十二枚</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎，取三升，温服一升，日三服。</p>
<!-- /wp:paragraph -->

<!-- wp:paragraph -->
<p>胃反呕吐者，大半夏汤主之。《千金》云：治胃反不受食，食入即吐。《外台》云：治呕心下痞硬者。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_182"><strong>大半夏汤</strong>方</h3>
<!-- /wp:heading -->

<!-- wp:paragraph -->
<p>半夏二升，洗完用 人参三两 白蜜一升</p>
<!-- /wp:paragraph -->

<!-- wp:paragraph -->
<p>上三味，以水一斗二升，和蜜扬之二百四十遍，煮药取升半，温服一升，余分再服。</p>
<!-- /wp:paragraph -->

<!-- wp:paragraph -->
<p>食已即吐者，大黄甘草汤主之。《外台》方又治吐水。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_183"><strong>大黄甘草汤</strong>方</h3>
<!-- /wp:heading -->

<!-- wp:paragraph -->
<p>大黄四两 甘草一两</p>
<!-- /wp:paragraph -->

<!-- wp:paragraph -->
<p>上二味，以水三升，煮取一升，分温再服。</p>
<!-- /wp:paragraph -->

<!-- wp:paragraph -->
<p>胃反，吐而渴欲饮水者，茯苓泽泻汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_184"><strong>茯苓泽泻汤</strong>方</h3>
<!-- /wp:heading -->

<!-- wp:paragraph -->
<p>《外台》云：治消渴脉绝，胃反吐食方。有小麦一升</p>
<!-- /wp:paragraph -->

<!-- wp:paragraph -->
<p>茯苓半斤 泽泻四两 甘草二两 桂枝二两 白术三两 生姜四两</p>
<!-- /wp:paragraph -->

<!-- wp:paragraph -->
<p>上六味，以水一斗，煮取三升，内泽泻，再煮服二升半，温服八合，日三服。</p>
<!-- /wp:paragraph -->

<!-- wp:paragraph -->
<p>吐后渴欲得水而贪饮者，文蛤汤[efn_note]此“文蛤汤”疑为“文蛤散”之误。<span style="color: #808080;"><em>参考李今庸著《古医书研究》P244，学苑出版社，2019年7月第1版</em></span>[/efn_note]主之；兼主微风脉紧头痛[efn_note]此“兼主微风脉紧头痛”疑为注者不究“文蛤汤”为“文蛤散”之误遂妄加注释，又被后人抄写将注语混入正文中。<span style="color: #808080;"><em>参考李今庸著《古医书研究》P244，学苑出版社，2019年7月第1版</em></span>[/efn_note]。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_185"><strong>文蛤汤</strong>方</h3>
<!-- /wp:heading -->

<!-- wp:paragraph -->
<p>文蛤五两 麻黄 甘草 生姜各三两 石膏五两 杏仁五十枚 大枣十二枚</p>
<!-- /wp:paragraph -->

<!-- wp:paragraph -->
<p>上七味，以水六升，煮取二升，温服一升，汗出即愈。</p>
<!-- /wp:paragraph -->

<!-- wp:paragraph -->
<p>干呕吐逆，吐涎沫，半夏干姜散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_186"><strong>半夏干姜散</strong>方</h3>
<!-- /wp:heading -->

<!-- wp:paragraph -->
<p>半夏 干姜各等分</p>
<!-- /wp:paragraph -->

<!-- wp:paragraph -->
<p>上二味，杵为散，取方寸匕，浆水一升半，煎取七合，顿服之。</p>
<!-- /wp:paragraph -->

<!-- wp:paragraph -->
<p>病人胸中似喘不喘，似呕不呕，似哕不哕，彻心中愦愦然无奈者，生姜半夏汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_187"><strong>生姜半夏汤</strong>方</h3>
<!-- /wp:heading -->

<!-- wp:paragraph -->
<p>半夏半斤 生姜汁一升</p>
<!-- /wp:paragraph -->

<!-- wp:paragraph -->
<p>上二味，以水三升，煮半夏，取二升，内生姜汁，煮取一升半，小冷，分四服，日三夜一服。止，停后服。</p>
<!-- /wp:paragraph -->

<!-- wp:paragraph -->
<p>干呕，哕，若手足厥者，橘皮汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_188"><strong>橘皮汤</strong>方</h3>
<!-- /wp:heading -->

<!-- wp:paragraph -->
<p>橘皮四两 生姜半斤</p>
<!-- /wp:paragraph -->

<!-- wp:paragraph -->
<p>上二味，以水七升，煮取三升，温服一升，下咽即愈。</p>
<!-- /wp:paragraph -->

<!-- wp:paragraph -->
<p>哕逆者，橘皮竹茹汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_189"><strong>橘皮竹茹汤</strong>方</h3>
<!-- /wp:heading -->

<!-- wp:paragraph -->
<p>橘皮二升 竹茹二升 大枣三十枚 生姜半斤 甘草五两 人参一两</p>
<!-- /wp:paragraph -->

<!-- wp:paragraph -->
<p>上六味，以水一斗，煮取三升，温服一升。日三服。</p>
<!-- /wp:paragraph -->

<!-- wp:paragraph -->
<p>夫六腑气绝于外者，手足寒，上气脚缩；五脏气绝于内者，利不禁，下甚者，手足不仁。</p>
<!-- /wp:paragraph -->

<!-- wp:paragraph -->
<p>下利，脉沉弦者，下重；脉大者，为未止；脉微弱数者，为欲自止，虽发热不死。</p>
<!-- /wp:paragraph -->

<!-- wp:paragraph -->
<p>下利，手足厥冷，无脉者，灸之不温。若脉不还，反微喘者，死。少阴负趺阳者，为顺也。</p>
<!-- /wp:paragraph -->

<!-- wp:paragraph -->
<p>下利，有微热而渴，脉弱者，今自愈。</p>
<!-- /wp:paragraph -->

<!-- wp:paragraph -->
<p>下利，脉数，有微热，汗出，今自愈；设脉紧，为未解。</p>
<!-- /wp:paragraph -->

<!-- wp:paragraph -->
<p>下利，脉数而渴者，今自愈；设不差，必清脓血，以有热故也。</p>
<!-- /wp:paragraph -->

<!-- wp:paragraph -->
<p>下利，脉反弦，发热身汗者，自愈。</p>
<!-- /wp:paragraph -->

<!-- wp:paragraph -->
<p>下利气者，当利其小便。</p>
<!-- /wp:paragraph -->

<!-- wp:paragraph -->
<p>下利，寸脉反浮数，尺中自涩者，必清脓血。</p>
<!-- /wp:paragraph -->

<!-- wp:paragraph -->
<p>下利清谷，不可攻其表，汗出必胀满。</p>
<!-- /wp:paragraph -->

<!-- wp:paragraph -->
<p>下利，脉沉而迟，其人面少赤，身有微热，下利清谷者，必郁冒，汗出而解，病人必微热。所以然者，其面戴阳，下虚故也。</p>
<!-- /wp:paragraph -->

<!-- wp:paragraph -->
<p>下利后，脉绝，手足厥冷，晬时脉还，手足温者生，脉不还者死。</p>
<!-- /wp:paragraph -->

<!-- wp:paragraph -->
<p>下利，腹胀满，身体疼痛者，先温其里，乃攻其表。温里宜四逆汤，攻表宜桂枝汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_190"><strong>四逆汤</strong>方</h3>
<!-- /wp:heading -->

<!-- wp:paragraph -->
<p>方见上。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_191"><strong>桂枝汤</strong>方</h3>
<!-- /wp:heading -->

<!-- wp:paragraph -->
<p>桂枝三两，去皮 芍药三两 甘草二两，炙 生姜三两 大枣十二枚</p>
<!-- /wp:paragraph -->

<!-- wp:paragraph -->
<p>上五味，㕮咀，以水七升，微火煮取三升，去滓，适寒温，服一升。服已，须臾，啜稀粥一升，以助药力，温覆令一时许，遍身<img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part02-11.jpg" alt="978-7-117-06723-2-Part02-11.jpg" /><img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part02-12.jpg" alt="978-7-117-06723-2-Part02-12.jpg" />，微似有汗者益佳，不可令如水淋漓。若一服汗出病差，停后服。</p>
<!-- /wp:paragraph -->

<!-- wp:paragraph -->
<p>下利，三部脉皆平，按之心下坚者，急下之，宜大承气汤。</p>
<!-- /wp:paragraph -->

<!-- wp:paragraph -->
<p>下利，脉迟而滑者，实也。利未欲止，急下之，宜大承气汤。</p>
<!-- /wp:paragraph -->

<!-- wp:paragraph -->
<p>下利，脉反滑者，当有所去，下乃愈，宜大承气汤。</p>
<!-- /wp:paragraph -->

<!-- wp:paragraph -->
<p>下利已差，至其年月日时复发者，以病不尽故也，当下之，宜大承气汤。</p>
<!-- /wp:paragraph -->

<!-- wp:paragraph -->
<p><strong>大承气汤</strong>方见痉病中。</p>
<!-- /wp:paragraph -->

<!-- wp:paragraph -->
<p>下利谵语者，有燥屎也，小承气汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_192"><strong>小承气汤</strong>方</h3>
<!-- /wp:heading -->

<!-- wp:paragraph -->
<p>大黄四两厚朴二两，炙 枳实大者，三枚，炙</p>
<!-- /wp:paragraph -->

<!-- wp:paragraph -->
<p>上三味，以水四升，煮取一升二合，去滓，分温二服。得利则止。</p>
<!-- /wp:paragraph -->

<!-- wp:paragraph -->
<p>下利便脓血者，桃花汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_193"><strong>桃花汤</strong>方</h3>
<!-- /wp:heading -->

<!-- wp:paragraph -->
<p>赤石脂一斤，一半剉，一半筛末 干姜一两 粳米一升</p>
<!-- /wp:paragraph -->

<!-- wp:paragraph -->
<p>上三味，以水七升，煮米令熟，去滓，温七合，内赤石脂末方寸匕，日三服。若一服愈，余勿服。</p>
<!-- /wp:paragraph -->

<!-- wp:paragraph -->
<p>热利重下者，白头翁汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_194"><strong>白头翁汤</strong>方</h3>
<!-- /wp:heading -->

<!-- wp:paragraph -->
<p>白头翁二两 黄连 黄柏 秦皮各三两</p>
<!-- /wp:paragraph -->

<!-- wp:paragraph -->
<p>上四味，以水七升，煮取二升，去滓，温服一升，不愈更服。</p>
<!-- /wp:paragraph -->

<!-- wp:paragraph -->
<p>下利后更烦，按之心下濡者，为虚烦也，栀子豉汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_195"><strong>栀子豉汤</strong>方</h3>
<!-- /wp:heading -->

<!-- wp:paragraph -->
<p>栀子十四枚 香豉四合，绵裹</p>
<!-- /wp:paragraph -->

<!-- wp:paragraph -->
<p>上二味，以水四升，先煮栀子得二升半，内豉，煮取一升半，去滓，分二服，温进一服，得吐则止。</p>
<!-- /wp:paragraph -->

<!-- wp:paragraph -->
<p>下利清谷，里寒外热，汗出而厥者，通脉四逆汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_196"><strong>通脉四逆汤</strong>方</h3>
<!-- /wp:heading -->

<!-- wp:paragraph -->
<p>附子大者一枚，生用 干姜三两，强人可四两 甘草二两，炙</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服。</p>
<!-- /wp:paragraph -->

<!-- wp:paragraph -->
<p>下利肺（腹）痛，紫参汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_197"><strong>紫参汤</strong>方</h3>
<!-- /wp:heading -->

<!-- wp:paragraph -->
<p>紫参半斤 甘草三两</p>
<!-- /wp:paragraph -->

<!-- wp:paragraph -->
<p>上二味，以水五升，先煮紫参，取二升，内甘草，煮取一升半，分温三服。疑非仲景方。</p>
<!-- /wp:paragraph -->

<!-- wp:paragraph -->
<p>气利，诃梨勒散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_198"><strong>诃梨勒散</strong>方</h3>
<!-- /wp:heading -->

<!-- wp:paragraph -->
<p>诃梨勒十枚，煨</p>
<!-- /wp:paragraph -->

<!-- wp:paragraph -->
<p>上一味，为散，粥饮和，顿服。疑非仲景方。</p>
<!-- /wp:paragraph -->

<!-- wp:heading -->
<h2 id="hanvon_toc_199">附方</h2>
<!-- /wp:heading -->

<!-- wp:heading {"level":3} -->
<h3 id="hanvon_toc_200"><strong>《千金翼》小承气汤</strong></h3>
<!-- /wp:heading -->

<!-- wp:paragraph -->
<p>治大便不通，哕，数谵语。方见上。</p>
<!-- /wp:paragraph -->

<!-- wp:paragraph -->
<p><strong>《外台》黄芩汤</strong> 治干呕下利。</p>
<!-- /wp:paragraph -->

<!-- wp:paragraph -->
<p>黄芩 人参 干姜各三两 桂枝一两 大枣十二枚 半夏半升</p>
<!-- /wp:paragraph -->

<!-- wp:paragraph -->
<p>上六味，以水七升，煮取三升，温分三服。</p>
<!-- /wp:paragraph -->