---
ID: 528
post_title: >
  黄帝内经·素问·缪刺论篇第六十三
post_name: "528"
author: Editor
post_date: 2020-08-31 00:00:00
layout: post
link: http://kege.org.cn/528
published: true
tags: [ ]
categories:
  - 素问
---
黄帝问曰：余闻缪刺，未得其意，何谓缪刺？岐伯对曰：夫邪之客于形也，必先舍于皮毛，留而不去，入舍于孙脉，留而不去，入舍于络脉，留而不去，入舍于经脉，内连五脏，散于肠胃，阴阳俱感，五脏乃伤，此邪之从皮毛而入，极于五脏之次也，如此则治其经焉。今邪客于皮毛，入舍于孙络，留而不去，闭塞不通，<strong>不得入于经，流溢于大络，而生奇邪</strong>[efn_note]原文“而生奇病也”之“奇病”，据改为“奇邪”。<span style="color: #808080;"><em>参考文献《李今庸黄帝内经考义》P130，中国中医药出版社，2015年1月第1版</em></span>[/efn_note]<strong>也</strong>。夫邪客大络者，左注右，右注左，上下左右与经相干，而布于四末，其气无常处，不入于经俞，命曰缪刺。

<span style="color: #808080;"><em>不得入于经，流溢于大络，而生奇邪：愿闻其奇邪而不在经者。岐伯曰：血络是也。《灵枢经·血络论第三十九》</em></span>

帝曰：愿闻缪刺，以左取右，以右取左奈何？其与巨刺何以别之？岐伯曰：邪客于经，左盛则右病，右盛则左病，亦有移易者，左痛未已而右脉先病，如此者，必巨刺之，必中其经，非络脉也。故络病者，其痛与经脉缪处，故命曰缪刺。

帝曰：愿闻缪刺奈何？取之何如？岐伯曰：邪客于足少阴之络，令人卒心痛暴胀，胸胁支满，无积者，刺然骨之前出血，如食顷而已。不已，左取右，右取左。病新发者，取五日已。

邪客于手少阳之络，令人喉痹舌卷，口干心烦，臂外廉痛，手不及头，刺手小指次指爪甲上去端如韭叶各一痏，壮者立已，老者有顷已，左取右，右取左，此新病，数日已。

邪客于足厥阴之络，令人卒疝暴痛，刺足大指爪甲上与肉交者各一痏，男子立已，女子有顷已，左取右，右取左。

邪客于足太阳之络，令人头项肩痛，刺足小指爪甲上与肉交者各一痏，立已；不已，刺外踝下三痏，左取右，右取左，如食顷已。

邪客于手阳明之络，令人气满胸中，喘息而支胠，胸中热，刺手大指次指爪甲上去端如韭叶各一痏，左取右，右取左，如食顷已。

邪客于臂掌之间，不可得屈，刺其踝[efn_note]原文“邪客于臂掌之间，不可得屈，刺其踝后”，全元起注曰：此处“踝”是“人手之本节踝也”，亦即腕后内关诸穴，是“手踝”，而非“足踝”。<span style="color: #999999;"><em>参考文献《&lt;素问&gt;全元起本研究与辑复》p.28，上海科学技术出版社，2001年9月第1版</em></span>[/efn_note]后，先以指按之痛乃刺之，以月死生为数，月生一日一痏，二日二痏，十五日十五痏，十六日十四痏。

邪客于足阳蹻之脉，令人目痛从内眦始，刺外踝之下半寸所各二痏，左刺右，右刺左，如行十里顷而已。

人有所堕坠，恶血留内，腹中满胀，不得前后，先饮利药。此上伤厥阴之脉，下伤少阴之络，刺足内踝之下、然骨之前血脉出血，刺足跗上动脉，不已，刺三毛上各一痏，见血立已，左刺右，右刺左。善悲惊不乐，刺如右方。

邪客于手阳明之络，令人耳聋，时不闻音，刺手大指次指爪甲上去端如韭叶各一痏，立闻；不已，刺中指爪甲上与肉交者，立闻。其不时闻者，不可刺也。耳中生风者，亦刺之如此数。左刺右，右刺左。

凡痹往来行无常处者，在分肉间痛而刺之，以月死生为数；用针者，随气盛衰以为痏数，针过其日数则脱气，不及日数则气不泻。左刺右，右刺左，病已止；不已，复刺之如法。月生一日一痏，二日二痏，渐多之；十五日十五痏，十六日十四痏，渐少之。

邪客于足阳明之络，令人鼽衄上齿寒，刺足大指次指爪甲上与肉交者各一痏，左刺右，右刺左。

<span style="color: #808080;"><em>刺足大指次指爪甲上与肉交者各一痏：胃出于厉兑，厉兑者，足大指内次指之端也，为井金。《灵枢经·本输第二》</em></span>

邪客于足少阳之络，令人胁痛不得息，咳而汗出，刺足小指次指爪甲上与肉交者各一痏，不得息立已，汗出立止，咳者温衣饮食，一日已。左刺右，右刺左，病立已；不已，复刺如法。

邪客于足少阴之络，令人嗌痛不可内食，无故善怒，气上走贲上，刺足下中央之脉各三痏，凡六刺，立已，<span style="color: #333333;"><em>左刺右，右刺左</em><span style="color: #000000;">[efn_note]“····刺足下中央之脉各三痏，凡六刺，立已，左刺右，右刺左”中“左刺右，右刺左”，疑为衍文。<span style="color: #808080;"><em>参考高世栻《素问直解》和李今庸著《古医书研究》P23，学苑出版社，2019年7月第1版</em></span>[/efn_note]</span><em>。</em></span>嗌中肿，不能内唾，时不能出唾者，缪刺然骨之前，出血立已，左刺右，右刺左。[efn_note]原文“嗌中肿，不能内唾，时不能出唾者，缪刺然骨之前，出血立已，左刺右，右刺左。”凡28字，原全元起本在下文“缪传引上齿，齿唇寒痛···左取右，右取左”之后，由王冰改至此处。<span style="color: #999999;"><em>参考文献《&lt;素问&gt;全元起本研究与辑复》p.45，上海科学技术出版社，2001年9月第1版</em></span>[/efn_note]

邪客于足太阴之络，令人腰痛，引少腹控䏚，不可以仰息，刺腰凥[efn_note]原文“尻”此处改为“凥”，参考李今庸著《古医书研究》P130，学苑出版社，2019年7月第1版[/efn_note]之解、两胂之上，以月死生为痏数，发针立已，左刺右，右刺左。

邪客于足太阳之络，令人拘挛背急，引胁而痛，内引心而痛，刺之从项始数脊椎侠脊，疾按之应手如痛，刺之傍三痏，立已。

邪客于足少阳之络，令人留于枢中痛，髀不可举，刺枢中以毫针，寒则久留针，以月死生为数，立已。

治诸经刺之，所过者不病，则缪刺之。

耳聋，刺手阳明，不已，刺其通脉出耳前者。齿龋，刺手阳明，不已，刺其脉入齿中，立已。

邪客于五脏之间，其病也，脉引而痛，时来时止，视其病，缪刺之于手足爪甲上，视其脉，出其血，间日一刺，一刺不已，五刺已。

缪传引上齿，齿唇寒痛，视其手背脉血者去之，足阳明中指爪甲上一痏，手大指次指爪甲上各一痏，立已，左取右，右取左。[efn_note]原文“缪传引上齿，齿唇寒痛···左取右，右取左”之后，全元起本接（王冰本上文的）“嗌中肿，不能内唾，时不能出唾者，缪刺然骨之前，出血立已，左刺右，右刺左。”<span style="color: #999999;"><em>参考文献《&lt;素问&gt;全元起本研究与辑复》p.45，上海科学技术出版社，2001年9月第1版</em></span>[/efn_note]

邪客于手足少阴、太阴、足阳明之络，此五络皆会于耳中，上络左角，五络俱竭[efn_note]“竭”，通“遏”，阻塞之义，据李今庸著《古医书研究》学苑出版社2019年7月第1版，P118。[/efn_note]，令人身脉皆动，而形无知也，其状若尸，或曰尸厥，刺其足大指内侧爪甲上去端如韭叶，后刺足心，后刺足中指爪甲上各一痏，后刺手大指内侧去端如韭叶，后刺手少阴锐骨之端各一痏，立已；不已，以竹管吹其两耳[efn_note]原文“以竹管吹其两耳”新校正：按陶隐居云：吹其左耳三度，复吹其右耳三度也。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之冯承熙著《校余偶识》（p.242），北京科学技术出版社，2017年1月第1版</em></span>[/efn_note]，剃其左角之发方一寸，燔冶[efn_note]原文“燔治”之“治”字，为“冶”字之坏文，义为“碎”。据改之。<span style="color: #808080;"><em> 参考文裘锡圭著《考古发现的秦汉文字资料对于校读古籍的重要性》，《古代文史研究新探》，江苏古籍出版社</em></span>[/efn_note]，饮以美酒[efn_note]此处“美酒”之“美”字，《说文·甘部》：“美，甘也”，即甜酒之义，古另有“恬酒、旨酒”之称。<span style="color: #808080;"><em>参考李今庸著《古医书研究》（p.162），学苑出版社，2019年7月第1版</em></span>[/efn_note]一杯，不能饮者灌之，立已。

<strong>凡刺之数</strong>，先视其经脉，切而从之，审其虚实而调之。不调者经刺之，有痛而经不病者缪刺之，因视其皮部有血络者尽取之。此缪刺之数也。

<span style="color: #808080;"><em>凡刺之数：老官山医简670：刺数，必见病者状，扑（拊）视病所，乃可XX。病多相类而非，其名众，审查X病而葴（针）之，病可俞（愈）也；不审其诊，葴（针）之不可俞（愈）。治疗贵贱各有其理。</em></span>