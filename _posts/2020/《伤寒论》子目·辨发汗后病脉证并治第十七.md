---
ID: 1159
post_title: >
  《伤寒论》子目·辨发汗后病脉证并治第十七
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%8f%91%e6%b1%97%e5%90%8e%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e4%b8%83'
author: Editor
post_date: 2020-12-04 12:36:04
layout: post
link: http://kege.org.cn/1159
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合二十五法，方二十四首。</span></p>
<!-- /wp:paragraph -->

<!-- wp:paragraph -->
<p>太阳病，发汗遂漏不止，恶风，小便难，四肢急，难以屈伸者，属桂枝加附子汤。第一。六味。前有八病证。</p>
<!-- /wp:paragraph -->

<!-- wp:paragraph -->
<p>太阳病，服桂枝汤，烦不解，先刺风池风府，却与桂枝汤。第二。五味。</p>
<!-- /wp:paragraph -->

<!-- wp:paragraph -->
<p>服桂枝汤，汗出，脉洪大者，与桂枝汤。若形似疟，一日再发者，属桂枝二麻黄一汤。第三。七味。</p>
<!-- /wp:paragraph -->

<!-- wp:paragraph -->
<p>服桂枝汤，汗出后，烦渴不解，脉洪大者，属白虎加人参汤。第四。五味。</p>
<!-- /wp:paragraph -->

<!-- wp:paragraph -->
<p>伤寒，脉浮，自汗出，小便数，心烦，恶寒，脚挛急，与桂枝攻表，得之便厥，咽干，烦躁吐逆，作甘草干姜汤；厥愈，更作芍药甘草汤，其脚即伸。若胃气不和，与调胃承气汤。若重发汗，加烧针者，与四逆汤。第五。甘草干姜汤，芍药甘草汤，并二味。调胃承气汤，四逆汤，并三味。</p>
<!-- /wp:paragraph -->

<!-- wp:paragraph -->
<p>太阳病，脉浮紧，无汗发热，身疼，八九日不解，服汤已，发烦必衄，宜麻黄汤。第六。四味。</p>
<!-- /wp:paragraph -->

<!-- wp:paragraph -->
<p>伤寒发汗已解，半日复烦，脉浮数者，属桂枝汤证。第七。用前第二方。</p>
<!-- /wp:paragraph -->

<!-- wp:paragraph -->
<p>发汗后，身疼，脉沉迟者，属桂枝加芍药生姜各一两人参三两新加汤。第八。六味。</p>
<!-- /wp:paragraph -->

<!-- wp:paragraph -->
<p>发汗后，不可行桂枝汤，汗出而喘，无大热者，可与麻黄杏子甘草石膏汤。第九。四味。</p>
<!-- /wp:paragraph -->

<!-- wp:paragraph -->
<p>发汗过多，其人叉手自冒心，心下悸，欲得按者，属桂枝甘草汤。第十。二味。</p>
<!-- /wp:paragraph -->

<!-- wp:paragraph -->
<p>发汗后，脐下悸，欲作奔豚，属茯苓桂枝甘草大枣汤。第十一。四味。甘烂水法附。</p>
<!-- /wp:paragraph -->

<!-- wp:paragraph -->
<p>发汗后，腹胀满者，属厚朴生姜半夏甘草人参汤。第十二。五味。</p>
<!-- /wp:paragraph -->

<!-- wp:paragraph -->
<p>发汗，病不解，反恶寒者，虚也，属芍药甘草附子汤。第十三。三味。</p>
<!-- /wp:paragraph -->

<!-- wp:paragraph -->
<p>发汗后，不恶寒，但热者，实也，当和胃气，属调胃承气汤证。第十四。用前第五方。</p>
<!-- /wp:paragraph -->

<!-- wp:paragraph -->
<p>太阳病，发汗后，大汗出，胃中干，烦躁，不得眠。若脉浮，小便不利，渴者，属五苓散。第十五。五味。</p>
<!-- /wp:paragraph -->

<!-- wp:paragraph -->
<p>发汗已，脉浮数，烦渴者，属五苓散证。第十六。用前第十五方。</p>
<!-- /wp:paragraph -->

<!-- wp:paragraph -->
<p>伤寒汗出而渴者，宜五苓散，不渴者，属茯苓甘草汤。第十七。四味。</p>
<!-- /wp:paragraph -->

<!-- wp:paragraph -->
<p>太阳病，发汗不解，发热，心悸，头眩身<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_21.png">动，欲擗一作僻地者，属真武汤。第十八。五味。</p>
<!-- /wp:paragraph -->

<!-- wp:paragraph -->
<p>伤寒汗出，解之后，胃中不和，心下痞，干噫，腹中雷鸣下利者，属生姜泻心汤。第十九。八味。</p>
<!-- /wp:paragraph -->

<!-- wp:paragraph -->
<p>伤寒汗出不解，心中痞，呕吐下利者，属大柴胡汤。第二十。八味。</p>
<!-- /wp:paragraph -->

<!-- wp:paragraph -->
<p>阳明病，自汗，若发其汗，小便自利，虽鞕不可攻，须自欲大便，宜蜜煎，若土瓜根，猪胆汁为导。第二十一。蜜煎一味，猪胆方二味。</p>
<!-- /wp:paragraph -->

<!-- wp:paragraph -->
<p>太阳病三日，发汗不解，蒸蒸发热者，属调胃承气汤证。第二十二。用前第五方。</p>
<!-- /wp:paragraph -->

<!-- wp:paragraph -->
<p>大汗出，热不去，内拘急，四肢疼，又下利厥逆恶寒者，属四逆汤证。第二十三。用前方第五方。</p>
<!-- /wp:paragraph -->

<!-- wp:paragraph -->
<p>发汗后不解，腹满痛者，急下之，宜大承气汤。第二十四。四味。</p>
<!-- /wp:paragraph -->

<!-- wp:paragraph -->
<p>发汗多，亡阳<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_22.png">语者，不可下，与柴胡桂枝汤和其荣卫，后自愈。第二十五。九味。</p>
<!-- /wp:paragraph -->