---
ID: 1121
post_title: 伤寒论·辨不可吐第十八
post_name: '%e8%be%a8%e4%b8%8d%e5%8f%af%e5%90%90%e7%ac%ac%e5%8d%81%e5%85%ab'
author: Editor
post_date: 2020-12-04 10:20:50
layout: post
link: http://kege.org.cn/1121
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第八</strong></p>
<p><strong>辨不可吐第十八</strong></p>
<p>合四证。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>太阳病，当恶寒发热，今自汗出，反不恶寒发热，关上脉细数者，以医吐之过也。若得病一二日吐之者，腹中饥，口不能食；三四日吐之者，不喜糜粥，欲食冷食，朝食暮吐。以医吐之所致也，此为小逆。</p>
<!-- /wp:paragraph -->

<!-- wp:paragraph -->
<p>太阳病，吐之，但太阳病当恶寒，今反不恶寒，不欲近衣者，此为吐之内烦也。</p>
<!-- /wp:paragraph -->

<!-- wp:paragraph -->
<p>少阴病，饮食入口则吐，心中温温欲吐，复不能吐。始得之，手足寒，脉弦迟者，此胸中实，不可下也。若膈上有寒饮干呕者，不可吐也，当温之。</p>
<!-- /wp:paragraph -->

<!-- wp:paragraph -->
<p>诸四逆厥者，不可吐之，虚家亦然。</p>
<!-- /wp:paragraph -->