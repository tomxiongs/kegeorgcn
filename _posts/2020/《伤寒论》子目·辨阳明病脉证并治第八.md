---
ID: 1141
post_title: >
  《伤寒论》子目·辨阳明病脉证并治第八
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e9%98%b3%e6%98%8e%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%85%ab'
author: Editor
post_date: 2020-12-04 11:03:55
layout: post
link: http://kege.org.cn/1141
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合四十四法，方一十首，一方附，并见阳明少阳合病法。</span></p>
<!-- /wp:paragraph -->

<!-- wp:paragraph -->
<p>阳明病，不吐不下，心烦者，可与调胃承气汤。第一。三味，前有阳明病二十七证。</p>
<!-- /wp:paragraph -->

<!-- wp:paragraph -->
<p>阳明病，脉迟，汗出不恶寒，身重短气，腹满潮热，大便鞕，大承气汤主之。若腹大满不通者，与小承气汤。第二。大承气四味，小承气三味。</p>
<!-- /wp:paragraph -->

<!-- wp:paragraph -->
<p>阳明病，潮热，大便微鞕者，可与大承气汤。若不大便六七日，恐有燥屎，与小承气汤。若不转失气，不可攻之。后发热复鞕者，小承气汤和之。第三。用前第一方，下有二病证。</p>
<!-- /wp:paragraph -->

<!-- wp:paragraph -->
<p>伤寒若吐下不解，至十余日，潮热，不恶寒，如见鬼状，微喘直视，大承气汤主之。第四。用前第二方。</p>
<!-- /wp:paragraph -->

<!-- wp:paragraph -->
<p>阳明病，多汗，胃中燥，大便鞕，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_11.png">语，小承气汤主之。第五。用前第二方。</p>
<!-- /wp:paragraph -->

<!-- wp:paragraph -->
<p>阳明病，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_12.png">语，潮热，脉滑疾者，小承气汤主之。第六。用前第二方。</p>
<!-- /wp:paragraph -->

<!-- wp:paragraph -->
<p>阳明病，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_13.png">语，潮热，不能食，胃中有燥屎，宜大承气汤下之。第七。用前第二方。下有阳明病一证。</p>
<!-- /wp:paragraph -->

<!-- wp:paragraph -->
<p>汗出<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_14.png">语，有燥屎在胃中，过经乃可下之，宜大承气汤。第八。用前第二方，下有伤寒病一证。</p>
<!-- /wp:paragraph -->

<!-- wp:paragraph -->
<p>三阳合病，腹满身重，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_15.png">语遗尿，白虎汤主之。第九。四味。</p>
<!-- /wp:paragraph -->

<!-- wp:paragraph -->
<p>二阳并病，太阳证罢，潮热汗出，大便难，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_16.png">语者，宜大承气汤。第十。用前第二方。</p>
<!-- /wp:paragraph -->

<!-- wp:paragraph -->
<p>阳明病，脉浮紧，咽燥口苦，腹满而喘，发热汗出，恶热身重。若下之，则胃中空虚，客气动膈，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_17.png">，舌上胎者，栀子豉汤主之。第十一。二味。</p>
<!-- /wp:paragraph -->

<!-- wp:paragraph -->
<p>若渴欲饮水，舌燥者，白虎加人参汤主之。第十二。五味。</p>
<!-- /wp:paragraph -->

<!-- wp:paragraph -->
<p>若脉浮发热，渴欲饮水，小便不利者，猪苓汤主之。第十三。五味。下有不可与猪苓汤一证。</p>
<!-- /wp:paragraph -->

<!-- wp:paragraph -->
<p>脉浮迟，表热里寒，下利清谷者，四逆汤主之。第十四。三味。下有二病证。</p>
<!-- /wp:paragraph -->

<!-- wp:paragraph -->
<p>阳明病，下之，外有热，手足温，不结胸，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_18.png">，不能食，但头汗出，栀子豉汤主之。第十五。用前第十一方。</p>
<!-- /wp:paragraph -->

<!-- wp:paragraph -->
<p>阳明病，发潮热，大便溏，胸满不去者，与小柴胡汤。第十六。七味。</p>
<!-- /wp:paragraph -->

<!-- wp:paragraph -->
<p>阳明病，胁下满，不大便而呕，舌上胎者，与小柴胡汤。第十七。用上方。</p>
<!-- /wp:paragraph -->

<!-- wp:paragraph -->
<p>阳明中风，脉弦浮大，短气腹满，胁下及心痛，鼻干不得汗，嗜卧，身黄，小便难，潮热而哕，与小柴胡汤。第十八。用上方。</p>
<!-- /wp:paragraph -->

<!-- wp:paragraph -->
<p>脉但浮，无余证者，与麻黄汤。第十九。四味。</p>
<!-- /wp:paragraph -->

<!-- wp:paragraph -->
<p>阳明病，自汗出，若发汗，小便利，津液内竭，虽鞕，不可攻之。须自大便，蜜煎导而通之，若土瓜根，猪胆汁。第二十。一味猪胆方附。二味。</p>
<!-- /wp:paragraph -->

<!-- wp:paragraph -->
<p>阳明病，脉迟，汗出多，微恶寒，表未解，宜桂枝汤。第二十一。五味。</p>
<!-- /wp:paragraph -->

<!-- wp:paragraph -->
<p>阳明病，脉浮，无汗而喘，发汗则愈，宜麻黄汤。第二十二。用前第十九方。</p>
<!-- /wp:paragraph -->

<!-- wp:paragraph -->
<p>阳明病，但头汗出，小便不利，身必发黄，茵陈蒿汤主之。第二十三。三味。</p>
<!-- /wp:paragraph -->

<!-- wp:paragraph -->
<p>阳明证，喜忘，必有蓄血，大便黑，宜抵当汤下之。第二十四。四味。</p>
<!-- /wp:paragraph -->

<!-- wp:paragraph -->
<p>阳明病，下之，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_19.png">而烦，胃中有燥屎者，宜大承气汤。第二十五。用前第二方。下有一病证。</p>
<!-- /wp:paragraph -->

<!-- wp:paragraph -->
<p>病人烦热，汗出解，如疟状，日晡发热。脉实者，宜大承气汤；脉浮虚者，宜桂枝汤。第二十六。大承气汤，用前第二方。桂枝汤，用前第二十一方。</p>
<!-- /wp:paragraph -->

<!-- wp:paragraph -->
<p>大下后，六七日不大便，烦不解，腹满痛，本有宿食，宜大承气汤。第二十七。用前第二方。</p>
<!-- /wp:paragraph -->

<!-- wp:paragraph -->
<p>病人小便不利，大便乍难乍易，时有微热，宜大承气汤。第二十八。用前第二方。</p>
<!-- /wp:paragraph -->

<!-- wp:paragraph -->
<p>食谷欲呕，属阳明也，吴茱萸汤主之。第二十九。四味。</p>
<!-- /wp:paragraph -->

<!-- wp:paragraph -->
<p>太阳病，发热，汗出恶寒，不呕，心下痞，此以医下之也。如不下，不恶寒而渴，属阳明，但以法救之，宜五苓散。第三十。五味。下有二病证。</p>
<!-- /wp:paragraph -->

<!-- wp:paragraph -->
<p>趺阳脉浮而涩，小便数，大便鞕，其脾为约，麻子仁丸主之。第三十一。六味。</p>
<!-- /wp:paragraph -->

<!-- wp:paragraph -->
<p>太阳病三日，发汗不解，蒸蒸热者，调胃承气汤主之。第三十二。用前第一方。</p>
<!-- /wp:paragraph -->

<!-- wp:paragraph -->
<p>伤寒吐后，腹胀满者，与调胃承气汤。第三十三。用前第一方。</p>
<!-- /wp:paragraph -->

<!-- wp:paragraph -->
<p>太阳病，若吐下发汗后，微烦，大便鞕，与小承气汤和之。第三十四。用前第二方。</p>
<!-- /wp:paragraph -->

<!-- wp:paragraph -->
<p>得病二三日，脉弱，无太阳柴胡证，烦躁，心下鞕，小便利，屎定鞕，宜大承气汤。第三十五。用前第二方。</p>
<!-- /wp:paragraph -->

<!-- wp:paragraph -->
<p>伤寒六七日，目中不了了，睛不和，无表里证，大便难，宜大承气汤。第三十六。用前第二方。</p>
<!-- /wp:paragraph -->

<!-- wp:paragraph -->
<p>阳明病，发热汗多者，急下之，宜大承气汤。第三十七。用前第二方。</p>
<!-- /wp:paragraph -->

<!-- wp:paragraph -->
<p>发汗不解，腹满痛者，急下之，宜大承气汤。第三十八。用前第二方。</p>
<!-- /wp:paragraph -->

<!-- wp:paragraph -->
<p>腹满不减，减不足言，当下之，宜大承气汤。第三十九。用前第二方。</p>
<!-- /wp:paragraph -->

<!-- wp:paragraph -->
<p>阳明少阳合病，必下利脉滑而数，有宿食也，当下之，宜大承气汤。第四十。用前第二方。</p>
<!-- /wp:paragraph -->

<!-- wp:paragraph -->
<p>病人无表里证，发热七八日，脉数，可下之。假令已下，不大便者，有瘀血，宜抵当汤。第四十一。用前第二十四方，下有二病证。</p>
<!-- /wp:paragraph -->

<!-- wp:paragraph -->
<p>伤寒七八日，身黄如橘色，小便不利，茵陈蒿汤主之。第四十二。用前第二十三方。</p>
<!-- /wp:paragraph -->

<!-- wp:paragraph -->
<p>伤寒身黄发热，栀子柏皮汤主之。第四十三。三味。</p>
<!-- /wp:paragraph -->

<!-- wp:paragraph -->
<p>伤寒瘀热在里，身必黄，麻黄连轺赤小豆汤主之。第四十四。八味。</p>
<!-- /wp:paragraph -->