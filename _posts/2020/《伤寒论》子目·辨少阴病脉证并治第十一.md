---
ID: 1147
post_title: >
  《伤寒论》子目·辨少阴病脉证并治第十一
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%b0%91%e9%98%b4%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e4%b8%80'
author: Editor
post_date: 2020-12-04 11:07:07
layout: post
link: http://kege.org.cn/1147
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合二十三法，方一十九首。</span></p>
<!-- /wp:paragraph -->

<!-- wp:paragraph -->
<p>少阴病，始得之，发热脉沉者，麻黄细辛附子汤主之。第一。三味，前有少阴病二十证。</p>
<!-- /wp:paragraph -->

<!-- wp:paragraph -->
<p>少阴病，二三日，麻黄附子甘草汤微发汗。第二。三味。</p>
<!-- /wp:paragraph -->

<!-- wp:paragraph -->
<p>少阴病，二三日以上，心烦不得卧，黄连阿胶汤主之。第三。五味。</p>
<!-- /wp:paragraph -->

<!-- wp:paragraph -->
<p>少阴病，一二日口中和，其背恶寒，附子汤主之。第四。五味。</p>
<!-- /wp:paragraph -->

<!-- wp:paragraph -->
<p>少阴病，身体痛，手足寒，骨节痛，脉沉者，附子汤主之。第五。用前第四方。</p>
<!-- /wp:paragraph -->

<!-- wp:paragraph -->
<p>少阴病，下利便脓血者，桃花汤主之。第六。三味。</p>
<!-- /wp:paragraph -->

<!-- wp:paragraph -->
<p>少阴病，二三日至四五日，腹痛，小便不利，便脓血者，桃花汤主之。第七。用前第六方，下有少阴病一证。</p>
<!-- /wp:paragraph -->

<!-- wp:paragraph -->
<p>少阴病，吐利，手足逆冷，烦躁欲死者，吴茱萸汤主之。第八。四味。</p>
<!-- /wp:paragraph -->

<!-- wp:paragraph -->
<p>少阴病，下利咽痛，胸满心烦者，猪肤汤主之。第九。三味。</p>
<!-- /wp:paragraph -->

<!-- wp:paragraph -->
<p>少阴病，二三日，咽痛，与甘草汤；不差，与桔梗汤。第十。甘草汤一味，桔梗汤二味。</p>
<!-- /wp:paragraph -->

<!-- wp:paragraph -->
<p>少阴病，咽中生疮，不能语言，声不出者，苦酒汤主之。第十一。三味。</p>
<!-- /wp:paragraph -->

<!-- wp:paragraph -->
<p>少阴病，咽痛，半夏散及汤主之。第十二。三味。</p>
<!-- /wp:paragraph -->

<!-- wp:paragraph -->
<p>少阴病，下利，白通汤主之。第十三。三味。</p>
<!-- /wp:paragraph -->

<!-- wp:paragraph -->
<p>少阴病，下利，脉微，与白通汤；利不止，厥逆无脉，干呕者，白通加猪胆汁汤主之。第十四。白通汤用前第十三方，加猪胆汁汤，五味。</p>
<!-- /wp:paragraph -->

<!-- wp:paragraph -->
<p>少阴病，至四五日，腹痛，小便不利，四肢沉重疼痛，自下利，真武汤主之。第十五。五味，加减法附。</p>
<!-- /wp:paragraph -->

<!-- wp:paragraph -->
<p>少阴病，下利清谷，里寒外热，手足厥逆，脉微欲绝，恶寒，或利止，脉不出，通脉四逆汤主之。第十六。三味，加减法附。</p>
<!-- /wp:paragraph -->

<!-- wp:paragraph -->
<p>少阴病，四逆，或咳，或悸，四逆散主之。第十七。四味，加减法附。</p>
<!-- /wp:paragraph -->

<!-- wp:paragraph -->
<p>少阴病，下利六七日，咳而呕，渴烦不得眠，猪苓汤主之。第十八。五味。</p>
<!-- /wp:paragraph -->

<!-- wp:paragraph -->
<p>少阴病，二三日，口燥咽干者，宜大承气汤，第十九。四味。</p>
<!-- /wp:paragraph -->

<!-- wp:paragraph -->
<p>少阴病，自利清水，心下痛，口干者，宜大承气汤。第二十。用前第十九方。</p>
<!-- /wp:paragraph -->

<!-- wp:paragraph -->
<p>少阴病，六七日，腹满不大便，宜大承气汤。第二十一。用前第十九方。</p>
<!-- /wp:paragraph -->

<!-- wp:paragraph -->
<p>少阴病，脉沉者，急温之，宜四逆汤。第二十二。三味。</p>
<!-- /wp:paragraph -->

<!-- wp:paragraph -->
<p>少阴病，食入则吐，心中温温欲吐，手足寒，脉弦迟，当温之，宜四逆汤。第二十三。用前第二十二方，下有少阴病一证。</p>
<!-- /wp:paragraph -->