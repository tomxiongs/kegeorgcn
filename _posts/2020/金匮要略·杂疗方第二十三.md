---
ID: 1247
post_title: 金匮要略·杂疗方第二十三
post_name: '%e9%87%91%e5%8c%ae%e8%a6%81%e7%95%a5%c2%b7%e6%9d%82%e7%96%97%e6%96%b9%e7%ac%ac%e4%ba%8c%e5%8d%81%e4%b8%89'
author: Editor
post_date: 2020-12-04 14:55:23
layout: post
link: http://kege.org.cn/1247
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 证一条 方二十二首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷下</em></strong></p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_252"><strong>四时加减柴胡饮子</strong>方</h3>
<!-- /wp:heading -->

<!-- wp:paragraph -->
<p>退五藏虚热，</p>
<!-- /wp:paragraph -->

<!-- wp:paragraph -->
<p>冬三月加：柴胡八分 白术八分 大腹槟榔四枚，并皮、子用陈皮五分 生姜五分 桔梗七分</p>
<!-- /wp:paragraph -->

<!-- wp:paragraph -->
<p>春三月加：枳实，减白术，共六味</p>
<!-- /wp:paragraph -->

<!-- wp:paragraph -->
<p>夏三月加：生姜三分 枳实五分 甘草三分，共八味</p>
<!-- /wp:paragraph -->

<!-- wp:paragraph -->
<p>秋三月加：陈皮三分，共六味</p>
<!-- /wp:paragraph -->

<!-- wp:paragraph -->
<p>上各㕮咀，分为三贴，一贴以水三升，煮取二升，分温三服。如人行四五里，进一服。如四体壅，添甘草少许，每贴分作三小贴，每小贴以水一升，煮取七合，温服。再合滓为一服，重煮，都成四服。疑非仲景方。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_253"><strong>长服诃梨勒丸</strong>方</h3>
<!-- /wp:heading -->

<!-- wp:paragraph -->
<p>疑非仲景方。</p>
<!-- /wp:paragraph -->

<!-- wp:paragraph -->
<p>诃梨勒煨 陈皮 厚朴各三两</p>
<!-- /wp:paragraph -->

<!-- wp:paragraph -->
<p>上三味，末之，炼蜜丸如梧子大，酒饮服二十丸，加至三十丸。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_254"><strong>三物备急丸</strong>方</h3>
<!-- /wp:heading -->

<!-- wp:paragraph -->
<p>见《千金方》，司空裴秀为散用。亦可先和成汁，乃倾口中，令从齿间得入，至良验。</p>
<!-- /wp:paragraph -->

<!-- wp:paragraph -->
<p>大黄一两 干姜一两 巴豆一两，去皮、心，熬，外研如脂</p>
<!-- /wp:paragraph -->

<!-- wp:paragraph -->
<p>上药各须精新，先捣大黄、干姜为末，研巴豆内中，合治一千杵，用为散，蜜和丸亦佳，密器中贮之，莫令歇。主心腹诸卒暴百病，若中恶客忤，心腹胀满，卒痛如锥刺，气急口噤，停尸卒死者，以暖水若酒，服大豆许三四丸，或不下，捧头起，灌令下咽，须臾当差。如未差，更与三丸，当腹中鸣，即吐下，便差。若口噤，亦须折齿灌之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_255"><strong>紫石寒食散</strong>方</h3>
<!-- /wp:heading -->

<!-- wp:paragraph -->
<p>治伤寒，令愈不复，</p>
<!-- /wp:paragraph -->

<!-- wp:paragraph -->
<p>见《千金翼》。</p>
<!-- /wp:paragraph -->

<!-- wp:paragraph -->
<p>紫石英 白石英 赤石脂 钟乳碓炼 栝蒌根 防风 桔梗 文蛤 鬼臼各十分 太一余粮十分，烧 干姜 附子炮，去皮 桂枝去皮，各四分</p>
<!-- /wp:paragraph -->

<!-- wp:paragraph -->
<p>上十三味，杵为散，酒服方寸匕。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_256"><strong>救卒死方</strong></h3>
<!-- /wp:heading -->

<!-- wp:paragraph -->
<p>薤捣汁，灌鼻中。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>雄鸡冠割取血，管吹内鼻中。</p>
<!-- /wp:paragraph -->

<!-- wp:paragraph -->
<p>猪脂如鸡子大，苦酒一升，煮沸，灌喉中。</p>
<!-- /wp:paragraph -->

<!-- wp:paragraph -->
<p>鸡肝及血涂面上，以灰围四旁，立起。</p>
<!-- /wp:paragraph -->

<!-- wp:paragraph -->
<p>大豆二七粒，以鸡子白并酒和，尽以吞之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_257"><strong>救卒死而壮热者方</strong></h3>
<!-- /wp:heading -->

<!-- wp:paragraph -->
<p>矾石半斤，以水一斗半，煮消，以渍脚，令没踝。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_258"><strong>救卒死而目闭者方</strong></h3>
<!-- /wp:heading -->

<!-- wp:paragraph -->
<p>骑牛临面，捣薤汁灌耳中，吹皂荚末鼻中，立效。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_259"><strong>救卒死而张口反折者方</strong></h3>
<!-- /wp:heading -->

<!-- wp:paragraph -->
<p>灸手足两爪后十四壮了，饮以五毒诸膏散。有巴豆者</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_260"><strong>救卒死而四肢不收失便者方</strong></h3>
<!-- /wp:heading -->

<!-- wp:paragraph -->
<p>马屎一升，水三斗，煮取二斗以洗之。又取牛洞稀粪也。一升，温酒灌口中，灸心下一寸、脐上三寸、脐下四寸，各一百壮，差。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_261"><strong>救小儿卒死而吐利不知是何病方</strong></h3>
<!-- /wp:heading -->

<!-- wp:paragraph -->
<p>狗屎一丸，绞取汁以灌之。无湿者，水煮干者，取汁。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_262"><strong>治尸蹶方</strong></h3>
<!-- /wp:heading -->

<!-- wp:paragraph -->
<p>尸蹶脉动而无气，气闭不通，故静而死也，治方。脉证见上卷。</p>
<!-- /wp:paragraph -->

<!-- wp:paragraph -->
<p>菖蒲屑，内鼻两孔中吹之。今人以桂屑着舌下。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>剔取左角发方寸，烧末，酒和，灌令入喉，立起。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_263"><strong>还魂汤</strong></h3>
<!-- /wp:heading -->

<!-- wp:paragraph -->
<p>救卒死、客忤死，</p>
<!-- /wp:paragraph -->

<!-- wp:paragraph -->
<p>主之方</p>
<!-- /wp:paragraph -->

<!-- wp:paragraph -->
<p>《千金》云：主卒忤鬼击飞尸，诸奄忽气绝无复觉，或已无脉，口噤拗不开，去齿下汤。汤下口不下者，分病人发左右，捉<img alt="978-7-117-06723-2-Part03-11.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-11.jpg">肩引之。药下，复增取一升，须臾立苏。</p>
<!-- /wp:paragraph -->

<!-- wp:paragraph -->
<p>麻黄三两，去节，一方四两杏仁去皮尖，七十个甘草一两，炙《千金》用桂心二两</p>
<!-- /wp:paragraph -->

<!-- wp:paragraph -->
<p>上三味，以水八升，煮取三升，去滓，分令咽之。通治诸感忤。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>韭根一把 乌梅二七个 吴茱萸半升，炒</p>
<!-- /wp:paragraph -->

<!-- wp:paragraph -->
<p>上三味，以水一斗，煮之。以病人栉内中，三沸，栉浮者生，沉者死。煮取三升，去滓，分饮之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_264"><strong>救自缢死方</strong></h3>
<!-- /wp:heading -->

<!-- wp:paragraph -->
<p>救自缢死，旦至暮，虽已冷，必可治；暮至旦，小难也。恐此当言阴气盛故也。然夏时夜短于昼，又热，犹应可治。又云：心下若微温者，一日以上，犹可治之。方</p>
<!-- /wp:paragraph -->

<!-- wp:paragraph -->
<p>徐徐抱解，不得截绳，上下安被卧之。一人以脚踏其两肩，手少挽其发，常弦弦勿纵之。一人以手按据胸上，数动之。一人摩捋臂胫，屈伸之。若已僵，但渐渐强屈之，并按其腹。如此一炊顷，气从口出，呼吸眼开而犹引按莫置，亦勿苦劳之。须臾，可少桂汤及粥清含与之，令濡喉，渐渐能咽，乃稍止。若向令两人以管吹其两耳罙好。此法最善，无不活者。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_265"><strong>疗中暍方</strong></h3>
<!-- /wp:heading -->

<!-- wp:paragraph -->
<p>凡中暍死，不可使得冷，得冷便死，疗之方</p>
<!-- /wp:paragraph -->

<!-- wp:paragraph -->
<p>屈草带，绕暍人脐，使三两人溺其中，令温。亦可用热泥和屈草，亦可扣瓦碗底按及车缸以着暍人，取令溺，须得流去。此谓道路穷卒无汤，当令溺其中，欲使多人溺，取令温。若有汤便可与之，不可泥及车缸，恐此物冷。暍既在夏月，得热泥土、暖车缸，亦可用也。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_266"><strong>救溺死方</strong></h3>
<!-- /wp:heading -->

<!-- wp:paragraph -->
<p>取灶中灰两石余以埋人，从头至足，水出七孔，即活。</p>
<!-- /wp:paragraph -->

<!-- wp:paragraph -->
<p>上疗自缢、溺、暍之法，并出自张仲景为之。其意殊绝，殆非常情所及，本草所能关，实救人之大术矣。伤寒家数有暍病，非此遇热之暍。见《外台》、《肘后》目。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_267"><strong>治马坠及一切筋骨损</strong>方</h3>
<!-- /wp:heading -->

<!-- wp:paragraph -->
<p>见《肘后方》。</p>
<!-- /wp:paragraph -->

<!-- wp:paragraph -->
<p>大黄一两，切，浸，汤成下绯帛如手大，烧灰乱发如鸡子大，烧灰用久用炊单布一尺，烧灰败蒲一握三寸桃仁四十九个，去皮，尖，熬甘草如中指节，炙，剉</p>
<!-- /wp:paragraph -->

<!-- wp:paragraph -->
<p>上七味，以童子小便量多少，煎汤成，内酒一大盏，次下大黄，去滓，分温三服。先剉败蒲席半领，煎汤浴，衣被盖覆，斯须通利数行，痛楚立差。利及浴水赤，勿怪，即瘀血也。</p>
<!-- /wp:paragraph -->