---
ID: 510
post_title: >
  黄帝内经·素问·厥论篇第四十五
post_name: "510"
author: Editor
post_date: 2020-08-31 00:00:00
layout: post
link: http://kege.org.cn/510
published: true
tags: [ ]
categories:
  - 素问
---
<strong>厥论篇</strong>[efn_note]张氏穆《殷斋文集》曰:“厥”当作“瘚”。《说文》:“厥,发石也。从厂,欮（jué）声。”引申为语助词。瘚,逆气也,从疒,从屰、欠。隶体“厥”“瘚”不分,故世人多见“厥”,少见“瘚”也。<span style="color: #808080;"><em>参考文献田晋蕃著《内经素问校证》（p.172），中国中医药出版社，2015年12月第1版</em></span>[/efn_note]

黄帝问曰：厥之寒热者何也？岐伯对曰：阳气衰于下，则为寒厥；阴气衰于下，则为热厥。

帝曰：热厥之为热也，必起于足下者何也？岐伯曰：阳气起于足五指之表，阴脉者集于足下而聚于足心，故阳气胜则足下热也。

帝曰：寒厥之为寒也，必从五指而上于膝者何也？岐伯曰：阴气起于五指之里，集于膝下而聚于膝上，故阴气胜则从五指至膝上寒，其寒也，不从外，皆从内也。

帝曰：寒厥何失而然也？岐伯曰：前阴者，宗筋之所聚[efn_note]原文“前阴者，宗筋之所聚”，王冰注：宗筋挟脐，下合于阴器，故云”。新校正：按《甲乙经》作：“厥阴者，众筋之所聚”。全元起：前阴者，厥阴也。与王注义异，亦自一说也。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之冯承熙著《校余偶识》（p.233），北京科学技术出版社，2017年1月第1版</em></span>[/efn_note]，太阴阳明之所合也。春夏则阳气多而阴气少，秋冬则阴气盛而阳气衰。此人者质壮，以秋冬夺于所用，下气上争不能复，精气溢下，邪气因从之而上也，气因于中，阳气衰，不能渗营其经络，阳气日损，阴气独在，故手足为之寒也。

帝曰：热厥何如而然也？岐伯曰；酒入于胃，则络脉满而经脉虚，脾主为胃行其津液者也，阴气虚则阳气入，阳气入则胃不和，胃不和则精气竭，精气竭则不营其四肢也。此人必数醉若饱以入房，气聚于脾中不得散，酒气与谷气相薄，热盛于中，故热遍于身，内热而溺赤也。夫酒气盛而慓悍，肾气有衰，阳气独胜，故手足为之热也。

帝曰：厥，或令人腹满，或令人<strong>暴不知人</strong>，或至半日远至一日乃知人者，何也？岐伯曰：阴气盛于上则下虚，下虚则腹胀满；阳气盛于上[efn_note]原文“阳气盛于上”，林校:《甲乙经》“阳气盛于上”五字作“腹满”二字,当从《甲乙经》之说。何以言之?别按《甲乙经》云:“阳脉下坠,阴脉上争,发尸厥。”焉有阴气盛于上,而又言阳气盛于上?又按张仲景云:“少阴脉不至,肾气微,少精血,奔气促迫,上胸鬲,宗气反聚,血结心下,阳气退下,热归阴股,与阴相动,令身不仁,此为尸厥。”《伤寒论·平脉》篇仲景言阳气退下,则是阳气不得盛于上,故知当从《甲乙经》也丹波元简《素问识》:帝问有二“或”字,故举“阴气盛于上”“阳气盛于两端而答之,新校正似是而却非。明马莳云:“乃上文之热厥耳。”<span style="color: #808080;"><em>参考文献田晋蕃著《内经素问校证》（p.173），中国中医药出版社，2015年12月第1版</em></span>[/efn_note]，则下气重上而邪气逆，逆则阳气乱，阳气乱则不知人也。

<span style="color: #808080;"><em>暴不知人：（1）阳脉下坠，阴脉上争，发尸厥。《甲乙经》（2）少阴脉不至，肾气微，少精血，奔气促迫，上入胸膈，宗气反聚，血结心下，阳气退下，热归阴股，与阴相动，令身不仁，此为尸厥。《伤寒论·平脉法第二》（3）邪客于手足少阴、太阴、足阳明之络，此五络皆会于耳中，上络左角，五络俱竭，令人身脉皆动，而形无知也，其状若尸，或曰尸厥。《素问·缪刺论篇第六十三》</em></span>

帝曰：善。愿闻六经脉之厥状病能[efn_note]原文“愿闻六经脉之厥状病能也”之“能”，通“态（態）”。[/efn_note]也。岐伯曰：巨阳之厥，则肿首头重，足不能行，发为眴仆。阳明之厥，则癫疾欲走呼，腹满不得卧，面赤而热，妄见而妄言。少阳之厥，则暴聋颊肿而热，胁痛，䯒不可以运。太阴之厥，则腹满䐜胀，后不利，不欲食，食则呕，不得卧。少阴之厥，则口干溺赤，腹满心痛。厥阴之厥，则少腹肿痛，腹胀泾溲不利，好卧屈膝，阴缩肿，䯒内热。盛则泻之，虚则补之，不盛不虚以经取之。

太阴厥逆，䯒急挛，心痛引腹，治主病者。少阴厥逆，虚满呕变，下泄清，治主病者。厥阴厥逆，挛腰痛，虚满前闭谵言，治主病者。三阴俱逆，不得前后，使人手足寒，三日死。太阳厥逆，僵仆呕血善衄，治主病者。少阳厥逆，机关不利，机关不利者，腰不可以行，项不可以顾，发肠痈不可治，惊者死。阳明厥逆，喘咳身热，善惊衄呕血。

手太阴厥逆，虚满而咳，善呕沫，治主病者。手心主、少阴厥逆，心痛引喉，身热死，不热者可治[efn_note]原文“身热，死不可治”，《太素》作“身热死，不热可治”《甲乙经》作“身热死，不热者可治”，据改之。<span style="color: #808080;"><em>参考文献田晋蕃著《内经素问校证》（p.174），中国中医药出版社，2015年12月第1版</em></span>[/efn_note]。手太阳厥逆，耳聋泣出，项不可以顾，腰不可以俯仰，治主病者。手阳明、少阳厥逆，发喉痹，嗌肿，痉[efn_note]原文“痓”改为“痉（痙）”；“痓”实乃“痙”之误。“痉（痙）”之为病，有筋脉强急所致项背强直、腰脊反张、口噤难开为临床特徵。<span style="color: #808080;"><em>参考李今庸著《古医书研究》P138，学苑出版社，2019年7月第1版</em></span>[/efn_note]，治主病者。