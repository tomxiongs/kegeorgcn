---
ID: 511
post_title: >
  黄帝内经·素问·病能论篇第四十六
post_name: "511"
author: Editor
post_date: 2020-08-31 00:00:00
layout: post
link: http://kege.org.cn/511
published: true
tags: [ ]
categories:
  - 素问
---
<strong>病能论</strong>[efn_note]原文“病能论”之“能”字，当读“态（態）”。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之胡澍著《素问校义》（p.367），北京科学技术出版社，2017年1月第1版</em></span>[/efn_note]

黄帝问曰：人病胃脘痈者，诊当何如？岐伯对曰：诊此者当候胃脉，其脉当沉细，沉细者气逆，逆者人迎甚盛，甚盛则热。人迎者胃脉也，逆而盛，则热聚于胃口而不行，故胃脘为痈也。

帝曰：善。人有卧而有所不安者何也？岐伯曰：脏有所伤，及情[efn_note]原文“情有所倚”之“情”字，《太素》作“精有所倚”。“情”、“精”古字通假。《脉经别论》王冰注：惊则心无所依，神无所归。<em><span style="color: #808080;">参考文献田晋蕃著《内经素问校证》（p.175），中国中医药出版社，2015年12月第1版</span></em>[/efn_note]有所倚，则卧不[efn_note]原文“则卧不安”之“不”字，熊注：此处经文，有些版本有“不”字，有些无，有者当为语气助词，“不安”，即“安”，故有后世校者直接删除了“不”。<span style="color: #808080;"><em>2021年5月9日</em></span>[/efn_note]安，故人不能悬其病也。

帝曰：人之不得偃卧者何也？岐伯曰：肺者脏之盖也，肺气盛则脉大，脉大则不得偃卧，论在《奇恒阴阳》中。

帝曰：有病厥者，诊右脉沉而紧，左脉浮而迟，不知病主安在？岐伯曰：冬诊之，右脉固当沉紧，此应四时；左脉浮而迟，此逆四时。在左当主病在肾，颇关在肺，当腰痛也。帝曰：何以言之？岐伯曰：<strong>少阴脉贯肾络肺，今得肺脉，肾为之病</strong>，故肾为腰痛之病也。

<span style="color: #808080;"><em>少阴脉贯肾络肺，今得肺脉，肾为之病：（1）少阴属肾，上连肺，故将两脏《灵枢经·本输第二》（2）肾足少阴之脉····属肾····入肺中”。《灵枢经·经脉第十》（3）少阴者冬脉也，故其本在肾，其末在肺”。《素问·水热穴论篇第六十》</em></span>

帝曰：善。有病颈痈者，或石治之，或针灸治之，而皆已，其真安在？岐伯曰：此同名异等者也。夫痈气之息者，宜以针开除去之；夫气盛血聚者，宜石而泻之。此所谓同病异治也。

帝曰：有病怒狂者，此病安生？岐伯曰：生于阳也。帝曰：阳何以使人狂？岐伯曰：阳气者，因暴折而难决，故善怒也，病名曰阳厥。帝曰：何以知之？岐伯曰：阳明者常动，巨阳少阳不动，不动而动大疾，此其候也。帝曰：治之奈何？岐伯曰：夺[efn_note]原文“夺其食即已”之“夺”字，《太素》、《甲乙经》作“衰”。下文同。王冰注：食少则气衰，故节去其食。[/efn_note]其食即已。夫食入于阴，长气于阳，故夺其食即已。使之服以生铁洛[efn_note]原文“使之服以生铁洛为饮”之“洛”字，《甲乙经》作“落”。下文同。“洛”乃“落”字之省。<span style="color: #808080;"><em>参考文献田晋蕃著《内经素问校证》（p.176），中国中医药出版社，2015年12月第1版</em></span>[/efn_note]为饮[efn_note]原文“使之服以生铁洛为饮”之“饮”字，《甲乙经》作“后饭”。<span style="color: #808080;"><em>参考文献田晋蕃著《内经素问校证》（p.176），中国中医药出版社，2015年12月第1版</em></span>[/efn_note]，夫生铁洛者，下气疾也。

帝曰：善。有病身热解墯，汗出如浴，恶风少气，此为何病？岐伯曰：病名曰酒风。帝曰：治之奈何？岐伯曰：以泽泻[efn_note]《医心方》“泽泻”作“泽舄”。晋蕃按:《尔雅》《释文》引郭注作“舄”。今本作“蕮”。日本森立之《本草经考注》云:“李唐遗卷皆不作泻。”<span style="color: #808080;"><em>参考文献田晋蕃著《内经素问校证》（p.176），中国中医药出版社，2015年12月第1版</em></span>[/efn_note]、术各十分，麋衔[efn_note]《御览》“麋衔”作“縻（艹+衔）”。<span style="color: #808080;"><em>参考文献田晋蕃著《内经素问校证》（p.176），中国中医药出版社，2015年12月第1版</em></span>[/efn_note]五分合，以三指撮为后饭。

所谓深之细者，其中手如针也，摩之切之，聚者坚也，博者大也。《上经》者，言气之通天也。《下经》者，言病之变化也。《金匮》者，决死生也。《揆度》者，切度之也。《奇恒》者，言奇病也。所谓奇者，使奇病不得以四时死也。恒者，得以四时死也。所谓揆者，方切求之也，言切求其脉理也。度者，得其病处，以四时度之也。