---
ID: 1251
post_title: >
  金匮要略·果实菜谷禁忌并治第二十五
post_name: '%e9%87%91%e5%8c%ae%e8%a6%81%e7%95%a5%c2%b7%e6%9e%9c%e5%ae%9e%e8%8f%9c%e8%b0%b7%e7%a6%81%e5%bf%8c%e5%b9%b6%e6%b2%bb%e7%ac%ac%e4%ba%8c%e5%8d%81%e4%ba%94'
author: Editor
post_date: 2020-12-04 14:59:12
layout: post
link: http://kege.org.cn/1251
published: true
tags: [ ]
categories:
  - 金匮要略
---
<!-- wp:paragraph -->
<p><strong><em>金匮要略方论 卷下</em></strong></p>
<!-- /wp:paragraph -->

<!-- wp:paragraph -->
<p>果子生食，生疮。</p>
<!-- /wp:paragraph -->

<!-- wp:paragraph -->
<p>果子落地经宿，虫蚁食之者，人大忌食之。</p>
<!-- /wp:paragraph -->

<!-- wp:paragraph -->
<p>生米停留多日，有损外，食之伤人。</p>
<!-- /wp:paragraph -->

<!-- wp:paragraph -->
<p>桃子多食，令人热，仍不得入水浴，令人病淋沥寒热病。</p>
<!-- /wp:paragraph -->

<!-- wp:paragraph -->
<p>杏酪不熟，伤人。</p>
<!-- /wp:paragraph -->

<!-- wp:paragraph -->
<p>梅多食，坏人齿。</p>
<!-- /wp:paragraph -->

<!-- wp:paragraph -->
<p>李不可多食，令人胪胀。</p>
<!-- /wp:paragraph -->

<!-- wp:paragraph -->
<p>林檎不可多食，令人百脉弱。</p>
<!-- /wp:paragraph -->

<!-- wp:paragraph -->
<p>橘柚多食，令人口爽，不知五味。</p>
<!-- /wp:paragraph -->

<!-- wp:paragraph -->
<p>梨不可多食，令人寒中。金疮产妇，亦不宜食。</p>
<!-- /wp:paragraph -->

<!-- wp:paragraph -->
<p>樱桃、杏多食，伤筋骨。</p>
<!-- /wp:paragraph -->

<!-- wp:paragraph -->
<p>安石榴不可多食，损人肺。</p>
<!-- /wp:paragraph -->

<!-- wp:paragraph -->
<p>胡桃不可多食，令人动痰饮。</p>
<!-- /wp:paragraph -->

<!-- wp:paragraph -->
<p>生枣多食，令人热渴气胀。寒热羸瘦者，弥不可食，伤人。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_286"><strong>食诸果中毒治之方</strong></h3>
<!-- /wp:heading -->

<!-- wp:paragraph -->
<p>猪骨烧过。</p>
<!-- /wp:paragraph -->

<!-- wp:paragraph -->
<p>上一味，末之，水服方寸匕。亦治马肝，漏脯等毒。</p>
<!-- /wp:paragraph -->

<!-- wp:paragraph -->
<p>木耳赤色及仰生者，勿食。</p>
<!-- /wp:paragraph -->

<!-- wp:paragraph -->
<p>菌仰卷及赤色者不可食。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_287"><strong>食诸菌中毒闷乱欲死治之方</strong></h3>
<!-- /wp:heading -->

<!-- wp:paragraph -->
<p>人粪汁，饮一升。土浆，饮一二升。大豆浓煮汁，饮之；服诸吐利药，并解。</p>
<!-- /wp:paragraph -->

<!-- wp:paragraph -->
<p>食枫柱菌而哭不止，治之以前方。</p>
<!-- /wp:paragraph -->

<!-- wp:paragraph -->
<p>误食野芋，烦毒欲死，治之以前方。其野芋根，山东人名魁芋。人种芋，三年不收，亦成野芋，并杀人。</p>
<!-- /wp:paragraph -->

<!-- wp:paragraph -->
<p>蜀椒闭口者，有毒。误食之，戟人咽喉，气病欲绝，或吐下白沫，身体痹冷，急治之方</p>
<!-- /wp:paragraph -->

<!-- wp:paragraph -->
<p>肉桂煎汁饮之。多饮冷水一二升，或食蒜，或饮地浆，或浓煮豉汁饮之，并解。</p>
<!-- /wp:paragraph -->

<!-- wp:paragraph -->
<p>正月勿食生葱，令人面生游风。</p>
<!-- /wp:paragraph -->

<!-- wp:paragraph -->
<p>二月勿食蓼，伤人肾。</p>
<!-- /wp:paragraph -->

<!-- wp:paragraph -->
<p>三月勿食小蒜，伤人志性。</p>
<!-- /wp:paragraph -->

<!-- wp:paragraph -->
<p>四月、八月勿食胡荽，伤人神。</p>
<!-- /wp:paragraph -->

<!-- wp:paragraph -->
<p>五月勿食韭，令人乏气力。</p>
<!-- /wp:paragraph -->

<!-- wp:paragraph -->
<p>五月五日勿食一切生菜，发百病。</p>
<!-- /wp:paragraph -->

<!-- wp:paragraph -->
<p>六月、七月勿食茱萸，伤神气。</p>
<!-- /wp:paragraph -->

<!-- wp:paragraph -->
<p>八月、九月勿食姜，伤人神。</p>
<!-- /wp:paragraph -->

<!-- wp:paragraph -->
<p>十月勿食椒，损人心，伤心脉。</p>
<!-- /wp:paragraph -->

<!-- wp:paragraph -->
<p>十一月、十二月勿食薤，令人多涕唾。</p>
<!-- /wp:paragraph -->

<!-- wp:paragraph -->
<p>四季勿食生葵，令人饮食不化，发百病。非但食中，药中皆不可用，深宜慎之。</p>
<!-- /wp:paragraph -->

<!-- wp:paragraph -->
<p>时病差未健，食生菜，手足必肿。</p>
<!-- /wp:paragraph -->

<!-- wp:paragraph -->
<p>夜食生菜，不利人。</p>
<!-- /wp:paragraph -->

<!-- wp:paragraph -->
<p>十月勿食被霜生菜，令人面无光，目涩，心痛，腰疼，或发心疟。疟发时，手足十指爪皆青，困委。</p>
<!-- /wp:paragraph -->

<!-- wp:paragraph -->
<p>葱、韭初生芽者，食之伤人心气。</p>
<!-- /wp:paragraph -->

<!-- wp:paragraph -->
<p>饮白酒，食生韭，令人病增。</p>
<!-- /wp:paragraph -->

<!-- wp:paragraph -->
<p>生葱不可共蜜食之，杀人。独颗蒜弥忌。</p>
<!-- /wp:paragraph -->

<!-- wp:paragraph -->
<p>枣合生葱食之，令人病。</p>
<!-- /wp:paragraph -->

<!-- wp:paragraph -->
<p>生葱和雄鸡、雉、白犬肉食之，令人七窍经年流血。</p>
<!-- /wp:paragraph -->

<!-- wp:paragraph -->
<p>食糖、蜜后四日内，食生葱、韭，令人心痛。</p>
<!-- /wp:paragraph -->

<!-- wp:paragraph -->
<p>夜食诸姜、蒜、葱等，伤人心。</p>
<!-- /wp:paragraph -->

<!-- wp:paragraph -->
<p>芜菁根多食，令人气胀。</p>
<!-- /wp:paragraph -->

<!-- wp:paragraph -->
<p>薤不可共牛肉作羹食之，成瘕病。韭亦然。</p>
<!-- /wp:paragraph -->

<!-- wp:paragraph -->
<p>莼多食，动痔疾。</p>
<!-- /wp:paragraph -->

<!-- wp:paragraph -->
<p>野苣不可同蜜食之，作内痔。</p>
<!-- /wp:paragraph -->

<!-- wp:paragraph -->
<p>白苣不可共酪同食，作<img alt="978-7-117-06723-2-Part03-16.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-16.jpg">虫。</p>
<!-- /wp:paragraph -->

<!-- wp:paragraph -->
<p>黄瓜食之，发热病。</p>
<!-- /wp:paragraph -->

<!-- wp:paragraph -->
<p>葵心不可食，伤人，叶尤冷，黄背赤茎者，勿食之。</p>
<!-- /wp:paragraph -->

<!-- wp:paragraph -->
<p>胡荽久食之，令人多忘。</p>
<!-- /wp:paragraph -->

<!-- wp:paragraph -->
<p>病人不可食胡荽及黄花菜。</p>
<!-- /wp:paragraph -->

<!-- wp:paragraph -->
<p>芋不可多食，动病。</p>
<!-- /wp:paragraph -->

<!-- wp:paragraph -->
<p>妊妇食姜，令子余指。</p>
<!-- /wp:paragraph -->

<!-- wp:paragraph -->
<p>蓼多食，发心痛。</p>
<!-- /wp:paragraph -->

<!-- wp:paragraph -->
<p>蓼和生鱼食之，令人夺气，阴核疼痛。</p>
<!-- /wp:paragraph -->

<!-- wp:paragraph -->
<p>芥菜不可共兔肉食之，成恶邪病。</p>
<!-- /wp:paragraph -->

<!-- wp:paragraph -->
<p>小蒜多食，伤人心力。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_288"><strong>食躁式躁方</strong></h3>
<!-- /wp:heading -->

<!-- wp:paragraph -->
<p>豉</p>
<!-- /wp:paragraph -->

<!-- wp:paragraph -->
<p>浓煮汁饮之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_289"><strong>误食钩吻杀人解之方</strong></h3>
<!-- /wp:heading -->

<!-- wp:paragraph -->
<p>钩吻与芹菜相似，误食之，杀人，解之方《肘后》云：与茱萸、食芹相似。</p>
<!-- /wp:paragraph -->

<!-- wp:paragraph -->
<p>荠苨八两</p>
<!-- /wp:paragraph -->

<!-- wp:paragraph -->
<p>上一味，水六升，煮取二升，分温二服。钩吻生地傍无它草，其茎有毛，以此别之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_290"><strong>治误食水莨菪中毒方</strong></h3>
<!-- /wp:heading -->

<!-- wp:paragraph -->
<p>菜中有水莨菪，叶圆而光，有毒。误食之，令人狂乱，状如中风，或吐血，治之方</p>
<!-- /wp:paragraph -->

<!-- wp:paragraph -->
<p>甘草</p>
<!-- /wp:paragraph -->

<!-- wp:paragraph -->
<p>煮汁，服之即解。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_291"><strong>治食芹菜中龙精毒方</strong></h3>
<!-- /wp:heading -->

<!-- wp:paragraph -->
<p>春秋二时，龙带精入芹菜中，人偶食之为病，发时手青腹满，痛不可忍，名蛟龙病。治之方。</p>
<!-- /wp:paragraph -->

<!-- wp:paragraph -->
<p>硬糖二三升</p>
<!-- /wp:paragraph -->

<!-- wp:paragraph -->
<p>上一味，日两度服之，叶出如蜥蜴三五枚，差。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_292"><strong>食苦瓠中毒治之方</strong></h3>
<!-- /wp:heading -->

<!-- wp:paragraph -->
<p>黍穰煮汁，数服之解。</p>
<!-- /wp:paragraph -->

<!-- wp:paragraph -->
<p>扁豆，寒热者不可食之。</p>
<!-- /wp:paragraph -->

<!-- wp:paragraph -->
<p>久食小豆，令人枯燥。</p>
<!-- /wp:paragraph -->

<!-- wp:paragraph -->
<p>食大豆屑，忌啖猪肉。</p>
<!-- /wp:paragraph -->

<!-- wp:paragraph -->
<p>大麦久食，令人作疥。</p>
<!-- /wp:paragraph -->

<!-- wp:paragraph -->
<p>白黍米不可同饴、蜜食，亦不可合葵食之。</p>
<!-- /wp:paragraph -->

<!-- wp:paragraph -->
<p>荞麦面多食，令人发落。</p>
<!-- /wp:paragraph -->

<!-- wp:paragraph -->
<p>盐多食，伤人肺。</p>
<!-- /wp:paragraph -->

<!-- wp:paragraph -->
<p>食冷物，冰人齿。</p>
<!-- /wp:paragraph -->

<!-- wp:paragraph -->
<p>食热物，勿饮冷水。</p>
<!-- /wp:paragraph -->

<!-- wp:paragraph -->
<p>饮酒食生苍耳，令人心痛。</p>
<!-- /wp:paragraph -->

<!-- wp:paragraph -->
<p>夏月大醉汗流，不得冷水洗着身，及使扇，即成病。</p>
<!-- /wp:paragraph -->

<!-- wp:paragraph -->
<p>饮酒，大忌灸腹背，令人肠结。</p>
<!-- /wp:paragraph -->

<!-- wp:paragraph -->
<p>醉后勿饱食，发寒热。</p>
<!-- /wp:paragraph -->

<!-- wp:paragraph -->
<p>饮酒食猪肉，卧秫稻穰中，则发黄。</p>
<!-- /wp:paragraph -->

<!-- wp:paragraph -->
<p>食饴，多饮酒，大忌。</p>
<!-- /wp:paragraph -->

<!-- wp:paragraph -->
<p>凡水及酒，照见人影动者，不可饮之。</p>
<!-- /wp:paragraph -->

<!-- wp:paragraph -->
<p>醋合酪食之，令人血瘕。</p>
<!-- /wp:paragraph -->

<!-- wp:paragraph -->
<p>食白米粥，勿食生苍耳，成走疰。</p>
<!-- /wp:paragraph -->

<!-- wp:paragraph -->
<p>食甜粥已，食盐即吐。</p>
<!-- /wp:paragraph -->

<!-- wp:paragraph -->
<p>犀角筯搅饮食，沫出及浇地坟起者，食之杀人。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_293"><strong>饮食中毒烦满治之方</strong></h3>
<!-- /wp:heading -->

<!-- wp:paragraph -->
<p>苦参三两 苦酒一升半</p>
<!-- /wp:paragraph -->

<!-- wp:paragraph -->
<p>上二味，煮三沸，三上三下，服之，吐食出，即差。或以水煮亦得。</p>
<!-- /wp:paragraph -->

<!-- wp:paragraph -->
<p>又方</p>
<!-- /wp:paragraph -->

<!-- wp:paragraph -->
<p>犀角汤亦佳。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_294"><strong>贪食食多不消心腹坚满痛治之方</strong></h3>
<!-- /wp:heading -->

<!-- wp:paragraph -->
<p>盐一升 水三升</p>
<!-- /wp:paragraph -->

<!-- wp:paragraph -->
<p>上二味，煮令盐消，分三服，当吐出食，便差。</p>
<!-- /wp:paragraph -->

<!-- wp:paragraph -->
<p>矾石，生入腹，破人心肝。亦禁水。</p>
<!-- /wp:paragraph -->

<!-- wp:paragraph -->
<p>商陆，以水服，杀人。</p>
<!-- /wp:paragraph -->

<!-- wp:paragraph -->
<p>葶苈子傅头疮，药成入脑，杀人。</p>
<!-- /wp:paragraph -->

<!-- wp:paragraph -->
<p>水银入人耳及六畜等，皆死。以金银着耳边，水银则吐。</p>
<!-- /wp:paragraph -->

<!-- wp:paragraph -->
<p>苦楝无子者杀人。</p>
<!-- /wp:paragraph -->

<!-- wp:paragraph -->
<p>凡诸毒，多是假毒以投，不知时，宜煮甘草荠苨汁饮之，通除诸毒药。</p>
<!-- /wp:paragraph -->