---
ID: 499
post_title: >
  黄帝内经·素问·逆调论篇第三十四
post_name: "499"
author: Editor
post_date: 2020-08-31 00:00:00
layout: post
link: http://kege.org.cn/499
published: true
tags: [ ]
categories:
  - 素问
---
黄帝问曰：人身非常[efn_note]“常”，通“裳”，即“衣裳”之义。“常温”，义与下文“衣寒”相对。下文“常热”同。<span style="color: #808080;"><em>参考李今庸著《古医书研究》（p.136)，学苑出版社，2019年7月第1版</em></span>[/efn_note]温也，非常热也，为之热而烦满者何也？岐伯对曰：阴气少而阳气胜，故热而烦满也。帝曰：人身非衣寒也，中非有寒气也，寒从中生者何？岐伯曰：是人多痹气也，阳气少，阴气多，故身寒如从水中出。

帝曰：人有四肢热，逢风[efn_note]原文“逢风寒如炙如火者何也”之“寒”字，为衍字。下文云：“逢风而如炙如火者”，无“寒”字，可证。且云“四支者，阳也，两阳相得”，惟止言风，故四支阳，风亦阳，是为两阳。若寒，则杂阴矣。《疟论》：“夫寒者，阴气也；风者，阳气也。”据删之。 <span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之于鬯著《香草续校书 ·内经素问》（p.319），北京科学技术出版社，2017年1月第1版</em></span>[/efn_note]如炙如火者何也？岐伯曰：是人者，阴气虚，阳气盛。四肢者阳也，两阳相得，而阴气虚少，少水不能灭盛火，而阳独治，独治者不能生长也，独胜而止耳，逢风而如炙如火者，是人当肉烁也。

帝曰：人有身寒，汤火不能热，厚衣不能温，然不冻栗，是为何病？岐伯曰：是人者，素肾气胜，以水为事，太阳气衰，肾脂枯不长，一水不能胜两火，肾者水也，而主骨[efn_note]原文“肾者水也，而生于骨”，《甲乙经》作“肾者水也，而主骨”，据改之。<span style="color: #808080;"><em>参考文献田晋蕃著《内经素问校证》P135，中国中医药出版社，2015年12月第1版</em></span>[/efn_note]，肾不生则髓不能满，故寒甚至骨也。所以不能冻栗者，肝一阳也，心二阳也，肾孤脏也，一水不能胜二火，故不能冻栗，病名曰骨痹，是人当挛节也。

帝曰：人之肉苛者[efn_note]杨上善《太素·痹论》注“人之肉苛者”之“苛”字，为“人体肌肉不仁之甚”。<span style="color: #808080;"><em>参考文献《李今庸黄帝内经考义》P104，中国中医药出版社，2015年1月第1版</em></span>[/efn_note]，虽近衣絮，犹尚苛也，是谓何疾？

岐伯曰：<span style="color: #333399;"><span style="color: #000000;">荣气虚，卫气实也。荣气虚则不用，卫气虚则不仁[efn_note]《说文·人部》说:“仁,亲也,从人二。”杨上善《太素·痹论》注亦说:“仁,亲也,觉也。”</span><span style="color: #000000;">然而“亲”者,谓“亲身感觉”也。亲身不能感觉其寒热痛痒者,则其肉即为“不仁”。<span style="color: #808080;"><em>参考文献《李今庸黄帝内经考义》P104，中国中医药出版社，2015年1月第1版</em></span>[/efn_note]，荣卫俱虚则不用且不仁，肉如故[efn_note]原文“肉如故也”之“故”字，《太素》、《甲乙经》作“苛”。[/efn_note]也。<strong>人身与志不相有</strong>[efn_note]“人身与志不相有”之“有”字，与“友”声义同, 古亦</span><span style="color: #000000;">通用。如‘有朋自远方来’，‘有’ 即‘友’矣。”《释名·释</span><span style="color: #000000;">言语》说:“友, 有也, 相保有也。”《广雅·释诂》卷一</span><span style="color: #000000;">上说:“仁, 有也。”<span style="color: #808080;"><em>参考文献《李今庸黄帝内经考义》P105，中国中医药出版社，2015年1月第1版</em></span>[/efn_note]，曰死。</span></span>

<span style="color: #808080;"><em>人身与志不相有：骨肉不相亲。《灵枢经·经脉》</em></span>

帝曰：人有逆气不得卧而息有音者，有不得卧而息无音者，有起居如故而息有音者，有得卧行而喘者，有不得卧不能行而喘者，有不得卧卧而喘者，皆何脏使然？愿闻其故。岐伯曰：不得卧而息有音者，是阳明之逆也，足三阳者下行，今逆而上行，故息有音也。阳明者胃脉也，胃者六腑之海，其气亦下行，阳明逆不得从其道，故不得卧也。《下经》曰：胃不和则卧不安。此之谓也。夫起居如故而息有音者，此肺之络脉逆也。络脉不得随经上下，故留经而不行，络脉之病人也微，故起居如故而息有音也。夫不得卧卧则喘者，是水气之客也，夫水者循津液而流也，肾者水脏，主津液，主卧与喘也。帝曰：善。