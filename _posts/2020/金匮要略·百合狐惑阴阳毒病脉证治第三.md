---
ID: 1193
post_title: >
  金匮要略·百合狐惑阴阳毒病脉证治第三
post_name: '%e9%87%91%e5%8c%ae%e8%a6%81%e7%95%a5%c2%b7%e7%99%be%e5%90%88%e7%8b%90%e6%83%91%e9%98%b4%e9%98%b3%e6%af%92%e7%97%85%e8%84%89%e8%af%81%e6%b2%bb%e7%ac%ac%e4%b8%89'
author: Editor
post_date: 2020-12-04 12:53:13
layout: post
link: http://kege.org.cn/1193
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 证三条 方十二首</span></em></p>
<!-- /wp:paragraph -->

<!-- wp:paragraph -->
<p><em><strong>金匮要略方论 卷上</strong></em></p>
<!-- /wp:paragraph -->

<!-- wp:paragraph -->
<p>论曰：百合病者，百脉一宗，悉治其病也。意欲食复不能食，常默默，欲卧不能卧，欲行不能行，饮食或有美时，或有不用闻食臭时，如寒无寒，如热无热，口苦，小便赤，诸药不能治，得药则剧吐利，如有神灵者，身形如和，其脉微数。每尿时头痛者，六十日乃愈；若尿时头不痛，淅然者，四十日愈；若尿快然，但头眩者，二十日愈。其证或未病而预见，或病四五日而出，或病二十日，或一月微见者，各随证治之。</p>
<!-- /wp:paragraph -->

<!-- wp:paragraph -->
<p>百合病发汗后者，百合知母汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_20">百合知母汤方</h3>
<!-- /wp:heading -->

<!-- wp:paragraph -->
<p>百合七枚，擘 知母三两，切</p>
<!-- /wp:paragraph -->

<!-- wp:paragraph -->
<p>上先以水洗百合，渍一宿，当白沫出，去其水，更以泉水二升，煎取一升，去滓；别以泉水二升煎知母，取一升，去滓，后合和煎，取一升五合，分温再服。</p>
<!-- /wp:paragraph -->

<!-- wp:paragraph -->
<p>百合病下之后者，滑石代赭汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_21">滑石代赭汤方</h3>
<!-- /wp:heading -->

<!-- wp:paragraph -->
<p>百合七枚，擘 滑石三两，碎，绵裹 代赭石如弹丸大，一枚，碎，绵裹</p>
<!-- /wp:paragraph -->

<!-- wp:paragraph -->
<p>上先以水洗百合，渍一宿，当白沫出，去其水，更以泉水二升，煎取一升，去滓；别以泉水二升煎滑石、代赭，取一升，去滓；后合和重煎，取一升五合，分温服。</p>
<!-- /wp:paragraph -->

<!-- wp:paragraph -->
<p>百合病吐之后者，百合鸡子汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_22">百合鸡子汤方</h3>
<!-- /wp:heading -->

<!-- wp:paragraph -->
<p>百合七枚，擘 鸡子黄一枚</p>
<!-- /wp:paragraph -->

<!-- wp:paragraph -->
<p>上先以水洗百合，渍一宿，当白沫出，去其水，更以泉水二升，煎取一升，去滓，内鸡子黄，搅匀，煎五合，温服。</p>
<!-- /wp:paragraph -->

<!-- wp:paragraph -->
<p>百合病不经吐、下、发汗，病形如初者，百合地黄汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_23">百合地黄汤方</h3>
<!-- /wp:heading -->

<!-- wp:paragraph -->
<p>百合七枚，擘 生地黄汁一升</p>
<!-- /wp:paragraph -->

<!-- wp:paragraph -->
<p>上以水洗百合，渍一宿，当白沫出，去其水，更以泉水二升，煎取一升，去滓，内地黄汁，煎取一升五合，分温再服。中病，勿更服，大便当如漆。</p>
<!-- /wp:paragraph -->

<!-- wp:paragraph -->
<p>百合病一月不解，变成渴者，百合洗方主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_24">百合洗方</h3>
<!-- /wp:heading -->

<!-- wp:paragraph -->
<p>上以百合一升，以水一斗，渍之一宿，以洗身。洗已，食煮饼，勿以盐豉也。</p>
<!-- /wp:paragraph -->

<!-- wp:paragraph -->
<p>百合病渴不差者，栝蒌牡蛎散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_25">栝蒌牡蛎散方</h3>
<!-- /wp:heading -->

<!-- wp:paragraph -->
<p>栝蒌根 牡蛎熬，等分</p>
<!-- /wp:paragraph -->

<!-- wp:paragraph -->
<p>上为细末，饮服方寸匕，日三服。</p>
<!-- /wp:paragraph -->

<!-- wp:paragraph -->
<p>百合病变发热者，一作发寒热。百合滑石散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_26">百合滑石散方</h3>
<!-- /wp:heading -->

<!-- wp:paragraph -->
<p>百合一两，炙 滑石三两</p>
<!-- /wp:paragraph -->

<!-- wp:paragraph -->
<p>上为散，饮服方寸匕，日三服，当微利者，止服，热则除。</p>
<!-- /wp:paragraph -->

<!-- wp:paragraph -->
<p>百合病见于阴者，以阳法救之；见于阳者，以阴法救之。见阳攻阴，复发其汗，此为逆，见阴攻阳，乃复下之，此亦为逆。</p>
<!-- /wp:paragraph -->

<!-- wp:paragraph -->
<p>狐惑之为病，状如伤寒，默默欲眠，目不得闭，卧起不安，蚀于喉为惑，蚀于阴为狐，不欲饮食，恶闻食臭，其面目乍赤、乍黑、乍白。蚀于上部则声喝，一作嗄。甘草泻心汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_27">甘草泻心汤方</h3>
<!-- /wp:heading -->

<!-- wp:paragraph -->
<p>甘草四两 黄芩 人参 干姜各三两 黄连一两 大枣十二枚 半夏半升</p>
<!-- /wp:paragraph -->

<!-- wp:paragraph -->
<p>上七味，水一斗，煮取六升，去滓，再煎，温服一升，日三服。</p>
<!-- /wp:paragraph -->

<!-- wp:paragraph -->
<p>蚀于下部则咽干，苦参汤洗之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_28">苦参汤方</h3>
<!-- /wp:heading -->

<!-- wp:paragraph -->
<p>苦参一升</p>
<!-- /wp:paragraph -->

<!-- wp:paragraph -->
<p>以水一斗，煎取七升，去滓，熏洗，日三服。</p>
<!-- /wp:paragraph -->

<!-- wp:paragraph -->
<p>蚀于肛者，雄黄熏之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_29">雄黄</h3>
<!-- /wp:heading -->

<!-- wp:paragraph -->
<p>上一味为末，筒瓦二枚合之，烧，向肛熏之。</p>
<!-- /wp:paragraph -->

<!-- wp:paragraph -->
<p>《脉经》云：病人或从呼吸上蚀其咽，或从下焦蚀其肛阴，蚀上为惑，蚀下为狐。狐惑病者，猪苓散主之。</p>
<!-- /wp:paragraph -->

<!-- wp:paragraph -->
<p>病者脉数，无热，微烦，默默但欲卧，汗出，初得之三四日，目赤如鸠眼；七八日，目四眦一本此有黄字。黑。若能食者，脓已成也，赤豆当归散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_30">赤豆当归散方</h3>
<!-- /wp:heading -->

<!-- wp:paragraph -->
<p>赤小豆三升，浸令芽出，曝干 当归三两</p>
<!-- /wp:paragraph -->

<!-- wp:paragraph -->
<p>上二味，杵为散，浆水服方寸匕，日三服。</p>
<!-- /wp:paragraph -->

<!-- wp:paragraph -->
<p>阳毒之为病，面赤斑斑如锦纹，咽喉痛，唾脓血，五日可治，七日不可治，升麻鳖甲汤主之。</p>
<!-- /wp:paragraph -->

<!-- wp:paragraph -->
<p>阴毒之为病，面目青，身痛如被杖，咽喉痛，五日可治，七日不可治，升麻鳖甲汤去雄黄蜀椒主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_31">升麻鳖甲汤方</h3>
<!-- /wp:heading -->

<!-- wp:paragraph -->
<p>升麻二两 当归一两 蜀椒炒去汗，一两 甘草二两鳖甲手指大一片，炙 雄黄半两，研</p>
<!-- /wp:paragraph -->

<!-- wp:paragraph -->
<p>上六味，以水四升，煮取一升，顿服之，老小再服。取汗。</p>
<!-- /wp:paragraph -->

<!-- wp:paragraph -->
<p>《肘后》、《千金方》阳毒用升麻汤，无鳖甲有桂；阴毒用甘草汤，无雄黄。</p>
<!-- /wp:paragraph -->