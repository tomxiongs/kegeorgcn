---
ID: 493
post_title: >
  黄帝内经·素问·通评虚实论篇第二十八
post_name: "493"
author: Editor
post_date: 2020-08-31 00:00:00
layout: post
link: http://kege.org.cn/493
published: true
tags: [ ]
categories:
  - 素问
---
黄帝问曰：何谓虚实？岐伯对曰：邪气盛则实，精气夺则虚。帝曰：虚实何如？岐伯曰：气虚者肺虚也，气逆者足寒也，非其时则生，当其时则死。余脏皆如此。帝曰：何谓重实？岐伯曰：所谓重实者，言大热病气热脉满，是谓重实。

帝曰：经络俱实何如？何以治之？岐伯曰：经络皆实，是寸脉急而尺缓也，皆当治之，故曰滑则从，涩则逆也。夫虚实者，皆从其物类始，故五脏骨肉滑利，可以长久也。帝曰：络气不足、经气有余何如？岐伯曰：络气不足、经气有余者，脉口热而尺寒也[efn_note]原文“络气不足、经气有余者，脉口热而尺寒也”，寸脉之直行者为太阴之经，尺中<a href="http://kege.org.cn/732">列缺别走阳明者</a>为太阴之络，故寸以候经，尺以候络，非阴阳之谓也。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.30），北京科学技术出版社，2017年1月第1版</em></span>[/efn_note]，秋冬为逆，春夏为从[efn_note]原文“秋冬为逆，春夏为从”，王冰注：春夏阳气高，故脉口热尺中寒为顺也。《内经》论脉诸篇，未有以尺寸盛衰分四时者，王注误矣。《灵枢·经脉篇》云：经脉十二者，伏行分肉之间，深而不见，其浮而常见者，皆络脉也。然则络在外当为阳，经在内当为阴。络气不足，经气有余者，阴盛而阳虚也，故能夏不能冬。经虚络满者，阳盛而阴虚也，故能冬不能夏。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.30），北京科学技术出版社，2017年1月第1版</em></span>[/efn_note]，治主病者。帝曰：经虚络满何如？岐伯曰：经虚络满者，尺热满、脉口寒涩也，此春夏死、秋冬生也。帝曰：治此者奈何？岐伯曰：络满经虚，灸阴刺阳；经满络虚，刺阴灸阳[efn_note]原文“络满经虚，灸阴刺阳；经满络虚，刺阴灸阳”，灸所以补，刺所以泻，是阳主络阴主经也。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.31），北京科学技术出版社，2017年1月第1版</em></span>[/efn_note]。

帝曰：何谓重虚？岐伯曰：脉虚气虚尺虚，是谓重虚。帝曰：何以治之？岐伯曰：所谓气虚者，言无常也[efn_note]原文“言无常也”，案：林引杨上善云：气虚者，膻中气不定也。熊注：言语不像平常状态。王冰注“寸虚则脉动无常”，似非。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之张文虎著《舒艺室续笔·内经素问》（p.197），北京科学技术出版社，2017年1月第1版</em></span>[/efn_note]。尺虚者，行步恇然。脉虚者，不象阴<span style="color: #333333;"><em>阳</em></span>[efn_note]原文“不象阴也”，阴下疑脱阳字。阳与上文常字恇字为韵。脱阳字。则失韵矣。且脉不能有阴无阳。脉虚而第谓不象阴。亦太偏举矣。王注谓不象太阴之候。气口者。脉之要会。手太阴之动。张啸山先生校已讥其望文。先生疑不象阴有误。鬯则以爲有脱而非误。素问有《阴阳应象论》篇。然则不象阴阳者。谓阴阳失其所应象耳。 <span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之于鬯著《香草续校书 ·内经素问》（p.315），北京科学技术出版社，2017年1月第1版</em></span>[/efn_note]也。如此者，滑则生，涩则死也。

帝曰：寒气暴上，脉满而实何如？岐伯曰：实而滑则生，实而逆则死。

帝曰：脉实满，手足寒，头热，何如？岐伯曰：春秋则生，冬夏则死。脉浮而涩，涩而身有热者死。帝曰：其形尽满何如？岐伯曰：其形尽满者，脉急大坚，尺涩而不应也。如是者，故从则生，逆则死。帝曰：何谓从则生，逆则死？岐伯曰：所谓从者，手足温也；所谓逆者，手足寒也。

帝曰：乳子[efn_note]《说文·乙部》：“人及鸟生子曰乳，兽曰产。”乳子，即产子也，更确切的说，这里指（产妇）产子。<span style="color: #808080;"><em>参考李今庸著《古医书研究》P133，学苑出版社，2019年7月第1版</em></span>[/efn_note]而病热，脉悬小者何如？岐伯曰：手[efn_note]原文“手足温则生，寒则死”，新校正：按《太素》无“手”字。杨上善云：足温气下，故生；足寒气不下者，逆而致死。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之冯承熙著《校余偶识》（p.223），北京科学技术出版社，2017年1月第1版</em></span>[/efn_note]足温则生，寒则死。帝曰：乳子[efn_note]《说文·乙部》：“人及鸟生子曰乳，兽曰产。”乳子，即产子也，更确切的说，这里指（产妇）产子。<span style="color: #808080;"><em>参考李今庸著《古医书研究》P133，学苑出版社，2019年7月第1版</em></span>[/efn_note]中风病热，喘鸣肩息者，脉何如？岐伯曰：喘鸣肩息者，脉实大也，缓则生，急则死。

帝曰：肠澼便血何如？岐伯曰：身热则死，寒则生。帝曰：肠澼下白沫何如？岐伯曰：脉沉则生，脉浮则死。帝曰：肠澼下脓血何如？岐伯曰：脉悬绝则死，滑大则生。帝曰：肠澼之属，身不热，脉不悬绝何如？岐伯曰：滑大者曰生，悬涩者曰死，以脏期之。

帝曰：癫疾何如？岐伯曰：脉搏大滑，久自已；脉小坚急，死不治。帝曰：癫疾之脉，虚实何如？岐伯曰：虚则可治，实则死。

帝曰：消瘅虚实何如？岐伯曰：脉实大，病久可治；脉悬小坚，病久不可治。

帝曰：形度[efn_note]原文“形度、骨度、脉度、筋度，何以知其度也”，王冰注：“形度”具《三备经》。《灵枢经·刺疟篇》注云：循三备法而行针。《素问·调经论》注亦云：循三备法通计身形，以施分寸。盖唐时此书尚存，今不可见矣。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.31），北京科学技术出版社，2017年1月第1版</em></span>[/efn_note]、骨度、脉度、筋度，何以知其度也。

帝曰：春亟治经络，夏亟治经俞，秋亟治六腑，冬则闭塞，闭塞者，用药而少针石也。所谓少针石者，非痈疽之谓也，痈疽不得顷时回。痈不知所，按之不应手，乍来乍已，刺手太阴傍三痏与缨脉各二。掖痈大热，刺足少阳五，刺而热不止，刺手心主三，刺手太阴经络者大骨之会各三。暴痈筋緛，随分而痛，魄汗不尽，胞气不足，治在经俞。

腹暴满，按之不下，取手太阳经络者，胃之募也，少阴俞去脊椎三寸傍五，用员利针。霍乱，刺俞傍五，足阳明及上傍三。刺癎惊脉五[efn_note]原文“刺癎惊脉五”，此即下文之鱼际、承山、支正、解溪、光明五穴也。王冰注误。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.31），北京科学技术出版社，2017年1月第1版</em></span>[/efn_note]：针手太阴各五，刺经太阳五，刺手少阴经络傍者一，足阳明一，上踝五寸刺三针。

凡治消瘅、仆击、偏枯、痿厥、气满发逆，甘[efn_note]原文“肥贵人则高梁之疾也”，《素问·腹中论》王冰注引“肥”上有“甘”字，可能其所据之本，有此字。这里增加“甘”字。<span style="color: #808080;"><em>参考文献田晋蕃著《内经素问校证》P124，中国中医药出版社，2015年12月第1版</em></span>[/efn_note]肥贵人则高梁之疾也。隔塞闭绝，上下不通，则暴忧之病也。暴厥而聋，偏塞闭不通，内气暴薄也。不从内，外中风之病，故痹留著也。跖跛，寒风湿之病也。

黄帝曰：黄疸暴痛，癫疾厥狂，久逆之所生也。五脏不平，六腑闭塞之所生也。头痛耳鸣，九窍不利，肠胃之所生也。