---
ID: 537
post_title: >
  黄帝内经·素问·征四失论篇第七十八
post_name: "537"
author: Editor
post_date: 2020-08-31 00:00:00
layout: post
link: http://kege.org.cn/537
published: true
tags: [ ]
categories:
  - 素问
---
黄帝在明堂，雷公侍坐，黄帝曰：夫子所通书受事众多矣，试言得失之意，所以得之，所以失之。雷公对曰：循经受业，皆言十全，其时有过失者，请闻其事解也。

帝曰：子年少智未及邪？将言以离[efn_note]原文“将言以杂合耶”之“杂（雜）”字，当为“离（離）”。雜、離形近，古多互讹。“言以离合”，谓言论有合有不合也。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之孙诒譲著《札迻·素问王冰注校》（p.212），北京科学技术出版社，2017年1月第1版</em></span>[/efn_note]合耶？夫经脉十二，络脉三百六十五，此皆人之所明知，工之所循用也。所以不十全者，精神不专，志意不理，外内相失，故时疑殆。

诊不知阴阳逆从之理，此治之一失矣。受师不卒，妄作杂术，谬言为道，更名自功[efn_note]原文“更名自功”之“功”字，全元起本作“巧”。“功”、“巧”文异义同。<span style="color: #808080;"><em>参考文献田晋蕃著《内经素问校证》（p.233），中国中医药出版社，2015年12月第1版</em></span>[/efn_note]，妄用砭石，后遗身咎，此治之二失也。不适贫富贵贱之居，坐之薄厚，形之寒温，不适饮食之宜，不别人之勇怯，不知比类，足以自乱，不足以自明，此治之三失也。诊病不问其始，忧患饮食之失节，起居之过度，或伤于毒，不先言此，卒持寸口，何病能中，妄言作名，为粗所穷，此治之四失也。

是以世人之语者，驰千里之外，不明尺寸之论，诊无人事。治数之道，从容之葆，坐持寸口，诊不中五脉，百病所起，始以自怨，遗师其咎。是故治不能循理，弃术于市，妄治时愈，愚心自得。呜呼！窈窈冥冥，孰知其道！道之大者，拟于天地，配于四海，汝不知道之谕，受以明为晦。