---
ID: 1119
post_title: >
  伤寒论·辨发汗后病脉证并治第十七
post_name: '%e8%be%a8%e5%8f%91%e6%b1%97%e5%90%8e%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e4%b8%83'
author: Editor
post_date: 2020-12-04 10:19:42
layout: post
link: http://kege.org.cn/1119
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第八</strong></p>
<p><strong>辨发汗后病脉证并治第十七</strong></p>
<p>合二十五法，方二十四首。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之熏之。若发汗不彻，不足言，阳气怫郁不得越，当汗不汗，其人烦躁，不知痛处，乍在腹中，乍在四肢，按之不可得，其人短气，但坐以汗出不彻故也，更发汗则愈。何以知汗出不彻，以脉涩故知也。</p>
<!-- /wp:paragraph -->

<!-- wp:paragraph -->
<p>未持脉时，病人叉手自冒心，师因教试令欬，而不即欬者，此必两耳聋无闻也。所以然者，以重发汗虚故如此。</p>
<!-- /wp:paragraph -->

<!-- wp:paragraph -->
<p>发汗后，饮水多必喘，以水灌之亦喘。</p>
<!-- /wp:paragraph -->

<!-- wp:paragraph -->
<p>发汗后，水药不得入口为逆。若更发汗，必吐下不止。</p>
<!-- /wp:paragraph -->

<!-- wp:paragraph -->
<p>阳明病，本自汗出，医更重发汗，病已差，尚微烦不了了者，必大便鞕故也。以亡津液，胃中干燥，故令大便鞕。当问小便日几行，若本小便日三四行，今日再行，故知大便不久出。今为小便数少，以津液当还入胃中，故知不久必大便也。</p>
<!-- /wp:paragraph -->

<!-- wp:paragraph -->
<p>发汗多，若重发汗者，亡其阳，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt008_1.png" alt="img" width="17" height="17" />语。脉短者死，脉自和者不死。</p>
<!-- /wp:paragraph -->

<!-- wp:paragraph -->
<p>伤寒发汗已，身目为黄，所以然者，以寒湿一作温在里不解故也。以为不可下也，于寒湿中求之。</p>
<!-- /wp:paragraph -->

<!-- wp:paragraph -->
<p>病人有寒，复发汗，胃中冷，必吐蛔。</p>
<!-- /wp:paragraph -->

<!-- wp:paragraph -->
<p>太阳病，发汗，遂漏不止，其人恶风，小便难，四肢微急，难以屈伸者，属<strong>桂枝加附子汤。</strong>方一。</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药三两　甘草二两，炙　生姜三两，切　大枣十二枚，擘　附子一枚，炮</p>
<!-- /wp:paragraph -->

<!-- wp:paragraph -->
<p>上六味，以水七升，煮取三升，去滓，温服一升。本云桂枝汤，今加附子。</p>
<!-- /wp:paragraph -->

<!-- wp:paragraph -->
<p>太阳病，初服桂枝汤，反烦不解者，先刺风池、风府，却与<strong>桂枝汤</strong>则愈。方二。</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药三两　生姜三两，切　甘草二两，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升。须臾啜热稀粥一升，以助药力。</p>
<!-- /wp:paragraph -->

<!-- wp:paragraph -->
<p>服桂枝汤，大汗出，脉洪大者，与桂枝汤，如前法。若形似疟，一日再发者，汗出必解，属<strong>桂枝二麻黄一汤。</strong>方三。</p>
<!-- /wp:paragraph -->

<!-- wp:paragraph -->
<p>桂枝一两十七铢　芍药一两六铢　麻黄一十六铢，去节　生姜一两六铢　杏仁十六个，去皮尖　甘草一两二铢，炙　大枣五枚，擘</p>
<!-- /wp:paragraph -->

<!-- wp:paragraph -->
<p>上七味，以水五升，先煮麻黄一二沸，去上沫，内诸药，煮取二升，去滓，温服一升，日再服。本云桂枝汤二分，麻黄汤一分，合为二升，分再服，今合为一方。</p>
<!-- /wp:paragraph -->

<!-- wp:paragraph -->
<p>服桂枝汤，大汗出后，大烦渴不解，脉洪大者，属<strong>白虎加人参汤。</strong>方四。</p>
<!-- /wp:paragraph -->

<!-- wp:paragraph -->
<p>知母六两　石膏一斤，碎，绵裹　甘草二两，炙　粳米六合　人参二两</p>
<!-- /wp:paragraph -->

<!-- wp:paragraph -->
<p>上五味，以水一斗，煮米熟，汤成去滓，温服一升，日三服。</p>
<!-- /wp:paragraph -->

<!-- wp:paragraph -->
<p>伤寒脉浮，自汗出，小便数，心烦，微恶寒，脚挛急，反与桂枝，欲攻其表，此误也。得之便</p>
<!-- /wp:paragraph -->

<!-- wp:paragraph -->
<p>厥，咽中干，烦躁吐逆者，作甘草干姜汤与之，以复其阳；若厥愈足温者，更作芍药甘草汤与之，其脚即伸；若胃气不和，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt008_2.png" alt="img" width="17" height="17" />语者，少与调胃承气汤；若重发汗，复加烧针者，与四逆汤。五。</p>
<!-- /wp:paragraph -->

<!-- wp:paragraph -->
<p><strong>甘草干姜汤</strong>方</p>
<!-- /wp:paragraph -->

<!-- wp:paragraph -->
<p>甘草四两，炙　干姜二两</p>
<!-- /wp:paragraph -->

<!-- wp:paragraph -->
<p>上二味，以水三升，煮取一升五合，去滓，分温再服。</p>
<!-- /wp:paragraph -->

<!-- wp:paragraph -->
<p><strong>芍药甘草汤</strong>方</p>
<!-- /wp:paragraph -->

<!-- wp:paragraph -->
<p>白芍药四两　甘草四两，炙</p>
<!-- /wp:paragraph -->

<!-- wp:paragraph -->
<p>上二味，以水三升，煮取一升五合，去滓，分温再服。</p>
<!-- /wp:paragraph -->

<!-- wp:paragraph -->
<p><strong>调胃承气汤</strong>方</p>
<!-- /wp:paragraph -->

<!-- wp:paragraph -->
<p>大黄四两，去皮，清酒洗　甘草二两，炙　芒硝半升</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升，去滓，内芒硝，更上微火，煮令沸，少少温服之。</p>
<!-- /wp:paragraph -->

<!-- wp:paragraph -->
<p><strong>四逆汤</strong>方</p>
<!-- /wp:paragraph -->

<!-- wp:paragraph -->
<p>甘草二两，炙　干姜一两半　附子一枚，生用，去皮，破八片</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服。强人可大附子一枚，干姜三两。</p>
<!-- /wp:paragraph -->

<!-- wp:paragraph -->
<p>太阳病，脉浮紧，无汗，发热，身疼痛，八九日不解，表证仍在，此当复发汗。服汤已，微除，其人发烦目瞑，剧者必衄，衄乃解。所以然者，阳气重故也，宜<strong>麻黄汤。</strong>方六。</p>
<!-- /wp:paragraph -->

<!-- wp:paragraph -->
<p>麻黄三两，去节　桂枝二两，去皮　甘草一两，炙　杏仁七十个，去皮尖</p>
<!-- /wp:paragraph -->

<!-- wp:paragraph -->
<p>上四味，以水九升，先煮麻黄减二升，去上沫，内诸药，煮取二升半，去滓，温服八合，覆取微似汗，不须啜粥。</p>
<!-- /wp:paragraph -->

<!-- wp:paragraph -->
<p>伤寒发汗，已解半日许，复烦，脉浮数者，可更发汗，属桂枝汤证。七。用前第二方。</p>
<!-- /wp:paragraph -->

<!-- wp:paragraph -->
<p>发汗后，身疼痛，脉沉迟者，属<strong>桂枝加芍药生姜各一两人参三两新加汤。</strong>方八。</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药四两　生姜四两　甘草二两，炙　人参三两　大枣十二枚，擘</p>
<!-- /wp:paragraph -->

<!-- wp:paragraph -->
<p>上六味，以水一斗二升，煮取三升，去滓，温服一升。本云桂枝汤，今加芍药生姜人参。</p>
<!-- /wp:paragraph -->

<!-- wp:paragraph -->
<p>发汗后，不可更行桂枝汤，汗出而喘，无大热者，可与<strong>麻黄杏子甘草石膏汤。</strong>方九。</p>
<!-- /wp:paragraph -->

<!-- wp:paragraph -->
<p>麻黄四两，去节　杏仁五十个，去皮尖　甘草二两，炙石膏半斤，碎</p>
<!-- /wp:paragraph -->

<!-- wp:paragraph -->
<p>上四味，以水七升，先煮麻黄，减二升，去上沫，内诸药，煮取二升，去滓，温服一升。本云，黄耳杯。</p>
<!-- /wp:paragraph -->

<!-- wp:paragraph -->
<p>发汗过多，其人叉手自冒心，心下悸，欲得按者，属<strong>桂枝甘草汤。</strong>方十。</p>
<!-- /wp:paragraph -->

<!-- wp:paragraph -->
<p>桂枝二两，去皮　甘草二两，炙</p>
<!-- /wp:paragraph -->

<!-- wp:paragraph -->
<p>上二味，以水三升，煮取一升，去滓，顿服。</p>
<!-- /wp:paragraph -->

<!-- wp:paragraph -->
<p>发汗后，其人脐下悸者，欲作奔豚，属<strong>茯苓桂枝甘草大枣汤。</strong>方十一。</p>
<!-- /wp:paragraph -->

<!-- wp:paragraph -->
<p>茯苓半斤　桂枝四两，去皮　甘草二两，炙　大枣十五枚，擘</p>
<!-- /wp:paragraph -->

<!-- wp:paragraph -->
<p>上四味，以甘澜水一斗，先煮茯苓减二升，内诸药，煮取三升，去滓，温服一升，日三服。</p>
<!-- /wp:paragraph -->

<!-- wp:paragraph -->
<p>作甘澜水法：取水二斗，置大盆内，以杓扬之，水上有珠子五六千颗相逐，取用之。</p>
<!-- /wp:paragraph -->

<!-- wp:paragraph -->
<p>发汗后，腹胀满者，属<strong>厚朴生姜半夏甘草人参汤。</strong>方十二。</p>
<!-- /wp:paragraph -->

<!-- wp:paragraph -->
<p>厚朴半斤，炙　生姜半斤　半夏半升，洗　甘草二两，炙　人参一两</p>
<!-- /wp:paragraph -->

<!-- wp:paragraph -->
<p>上五味，以水一斗，煮取三升，去滓，温服一升，日三服。</p>
<!-- /wp:paragraph -->

<!-- wp:paragraph -->
<p>发汗，病不解，反恶寒者，虚故也，属芍药甘草附子汤[efn_note]在《脉经·病发汗以后证第三》中，宋本伤寒论《伤寒论·辨发汗后病脉证并治第十七》此条“发汗，病不解，反恶寒者，虚故也，属芍药甘草附子汤”，与其下文“发汗后，恶寒者，虚故也；不恶寒，但热者，实也，当和胃气，属调胃承气汤证”合为一条：“发其汗不解，而反恶寒者，虚故也，属芍药甘草附子汤。不恶寒，但热者，实也，当和其胃气，宜小承气汤。”熊伟注：伤寒论<a href="http://kege.org.cn/encyclopedia/%e3%80%9070%e3%80%91">【70】</a>条也有合文。<span style="color: #999999;"><em>参考文献：史亦谦《&lt;伤寒论&gt;与&lt;脉经&gt;条文之异》，《浙江中医学院学报》，1980年第4期</em></span>[/efn_note]。方十三。</p>
<!-- /wp:paragraph -->

<!-- wp:paragraph -->
<p>芍药三两　甘草三两　附子一枚，炮，去皮，破六片</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温三服。疑非仲景方。</p>
<!-- /wp:paragraph -->

<!-- wp:paragraph -->
<p>发汗后，恶寒者，虚故也；不恶寒，但热者，实也，当和胃气，属调胃承气汤证。十四。用前第五方，一法用小承气汤。</p>
<!-- /wp:paragraph -->

<!-- wp:paragraph -->
<p>太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，属<strong>五苓散。</strong>方十五。</p>
<!-- /wp:paragraph -->

<!-- wp:paragraph -->
<p>猪苓十八铢，去皮　泽泻一两六铢　白术十八铢　茯苓十八铢　桂枝半两，去皮</p>
<!-- /wp:paragraph -->

<!-- wp:paragraph -->
<p>上五味，捣为散，以白饮和服方寸匕，日三服，多饮暖水，汗出愈。</p>
<!-- /wp:paragraph -->

<!-- wp:paragraph -->
<p>发汗已，脉浮数，烦渴者，属五苓散证。十六。用前第十五方。</p>
<!-- /wp:paragraph -->

<!-- wp:paragraph -->
<p>伤寒汗出而渴者，宜五苓散；不渴者，属<strong>茯苓甘草汤。</strong>方十七。</p>
<!-- /wp:paragraph -->

<!-- wp:paragraph -->
<p>茯苓二两　桂枝二两　甘草一两，炙　生姜一两</p>
<!-- /wp:paragraph -->

<!-- wp:paragraph -->
<p>上四味，以水四升，煮取二升，去滓，分温三服。</p>
<!-- /wp:paragraph -->

<!-- wp:paragraph -->
<p>太阳病发汗，汗出不解，其人仍发热，心下悸，头眩，身<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt008_3.png" alt="img" width="16" height="16" />动，振振欲擗一作僻地者，属<strong>真武汤。</strong>方十八。</p>
<!-- /wp:paragraph -->

<!-- wp:paragraph -->
<p>茯苓三两　芍药三两　生姜三两，切　附子一枚，炮，去皮，破八片　白术二两</p>
<!-- /wp:paragraph -->

<!-- wp:paragraph -->
<p>上五味，以水八升，煮取三升，去滓，温服七合，日三服。</p>
<!-- /wp:paragraph -->

<!-- wp:paragraph -->
<p>伤寒汗出解之后，胃中不和，心下痞鞕，干噫食臭，胁下有水气，腹中雷鸣下利者，属<strong>生姜泻心汤。</strong>方十九。</p>
<!-- /wp:paragraph -->

<!-- wp:paragraph -->
<p>生姜四两　甘草三两，炙　人参三两　干姜一两　黄芩三两　半夏半升，洗　黄连一两　大枣十二枚，擘</p>
<!-- /wp:paragraph -->

<!-- wp:paragraph -->
<p>上八味，以水一斗，煮取六升，去滓，再煎取三升，温服一升，日三服。生姜泻心汤，本云理中人参黄芩汤，去桂枝、术，加黄连，并泻肝法。</p>
<!-- /wp:paragraph -->

<!-- wp:paragraph -->
<p>伤寒发热，汗出不解，心中痞鞕，呕吐而下利者，属<strong>大柴胡汤。</strong>方二十。</p>
<!-- /wp:paragraph -->

<!-- wp:paragraph -->
<p>柴胡半斤　枳实四枚，炙　生姜五两　黄芩三两　芍药三两　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升，温服一升，日三服。一方加大黄二两，若不加，恐不名大柴胡汤。</p>
<!-- /wp:paragraph -->

<!-- wp:paragraph -->
<p>阳明病，自汗出，若发汗，小便自利者，此为津液内竭，虽鞕不可攻之。须自欲大便，宜蜜煎导而通之，若土瓜根及大猪胆汁，皆可为导。二十一。</p>
<!-- /wp:paragraph -->

<!-- wp:paragraph -->
<p><strong>蜜煎</strong>方</p>
<!-- /wp:paragraph -->

<!-- wp:paragraph -->
<p>食蜜七合</p>
<!-- /wp:paragraph -->

<!-- wp:paragraph -->
<p>上一味，于铜器内，微火煎，当须凝如饴状，搅之勿令焦著，欲可丸，并手捻作挺，令头锐，大如指许，长二寸。当热时急作，冷则鞕，以内谷道中，以手急抱，欲大便时，乃去之。疑非仲景意，已试甚良。</p>
<!-- /wp:paragraph -->

<!-- wp:paragraph -->
<p>又大猪胆一枚，泻汁，和少许法醋，以灌谷道内，如一食顷，当大便，出宿食恶物，甚效。</p>
<!-- /wp:paragraph -->

<!-- wp:paragraph -->
<p>太阳病，三日发汗不解，蒸蒸发热者，属胃也，属调胃承气汤证。二十二。用前第五方。</p>
<!-- /wp:paragraph -->

<!-- wp:paragraph -->
<p>大汗出，热不去，内拘急，四肢疼，又下利厥逆而恶寒者，属四逆汤证。二十三。用前第五方。</p>
<!-- /wp:paragraph -->

<!-- wp:paragraph -->
<p>发汗后不解，腹满痛者，急下之，宜<strong>大承气汤。</strong>方二十四。</p>
<!-- /wp:paragraph -->

<!-- wp:paragraph -->
<p>大黄四两，酒洗　厚朴半斤，炙　枳实五枚，炙　芒消三合</p>
<!-- /wp:paragraph -->

<!-- wp:paragraph -->
<p>上四味，以水一斗，先煎二物，取五升，内大黄，更煮取二升，去滓，内芒消，更一二沸，分再服。得利者，止后服。</p>
<!-- /wp:paragraph -->

<!-- wp:paragraph -->
<p>发汗多，亡阳<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt008_4.png" alt="img" width="17" height="17" />语者，不可下，与<strong>柴胡桂枝汤，</strong>和其荣卫，以通津液，后自愈。方二十五。</p>
<!-- /wp:paragraph -->

<!-- wp:paragraph -->
<p>柴胡四两　桂枝一两半，去皮　黄芩一两半　芍药一两半　生姜一两半　大枣六个，擘　人参一两半　半夏二合半，洗　甘草一两，炙</p>
<!-- /wp:paragraph -->

<!-- wp:paragraph -->
<p>上九味，以水六升，煮取三升，去滓，温服一升，日三服。</p>
<!-- /wp:paragraph -->