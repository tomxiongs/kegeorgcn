---
ID: 1243
post_title: >
  金匮要略·妇人产后病脉证治第二十一
post_name: '%e9%87%91%e5%8c%ae%e8%a6%81%e7%95%a5%c2%b7%e5%a6%87%e4%ba%ba%e4%ba%a7%e5%90%8e%e7%97%85%e8%84%89%e8%af%81%e6%b2%bb%e7%ac%ac%e4%ba%8c%e5%8d%81%e4%b8%80'
author: Editor
post_date: 2020-12-04 14:51:43
layout: post
link: http://kege.org.cn/1243
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 证六条 方七首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷下</em></strong></p>
<!-- /wp:paragraph -->

<!-- wp:paragraph -->
<p>问曰：新产妇人有三病，一者病痉，二者病郁冒，三者大便难，何谓也？师曰：新产血虚，多汗出，喜中风，故令病痉；亡血复汗，寒多，故令郁冒；亡津液，胃燥，故大便难。</p>
<!-- /wp:paragraph -->

<!-- wp:paragraph -->
<p>产妇郁冒，其脉微弱，不能食，大便反坚，但头汗出。所以然者，血虚而厥，厥而必冒，冒家欲解，必大汗出。以血虚下厥，孤阳上出，故头汗出。所以产妇喜汗出者，亡阴血虚，阳气独盛，故当汗出，阴阳乃复。大便坚，呕不能食，小柴胡汤主之。方见呕吐中。</p>
<!-- /wp:paragraph -->

<!-- wp:paragraph -->
<p>病解能食，七八日更发热者，此为胃实，大承气汤主之。方见痉中。</p>
<!-- /wp:paragraph -->

<!-- wp:paragraph -->
<p>产后腹中<img alt="978-7-117-06723-2-Part03-7.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-7.jpg">痛，当归生姜羊肉汤主之，并治腹中寒疝，虚劳不足。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_224"><strong>当归生姜羊肉汤</strong>方</h3>
<!-- /wp:heading -->

<!-- wp:paragraph -->
<p>见寒疝中。</p>
<!-- /wp:paragraph -->

<!-- wp:paragraph -->
<p>产后腹痛，烦满不得卧，枳实芍药散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_225"><strong>枳实芍药散</strong>方</h3>
<!-- /wp:heading -->

<!-- wp:paragraph -->
<p>枳实烧令黑，勿太过芍药等分</p>
<!-- /wp:paragraph -->

<!-- wp:paragraph -->
<p>上二味，杵为散，服方寸匕，日三服。并主痈脓，以麦粥下之。</p>
<!-- /wp:paragraph -->

<!-- wp:paragraph -->
<p>师曰：产妇腹痛，法当以枳实芍药散，假令不愈者，此为腹中有干血着脐下，宜下瘀血汤主之。亦主经水不利。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_226"><strong>下瘀血汤</strong>方</h3>
<!-- /wp:heading -->

<!-- wp:paragraph -->
<p>大黄二两 桃仁二十枚 䗪虫二十枚，熬，去足</p>
<!-- /wp:paragraph -->

<!-- wp:paragraph -->
<p>上三味，末之，炼蜜合为四丸，以酒一升，煎一丸，取八合，顿服之。新血下如豚肝。</p>
<!-- /wp:paragraph -->

<!-- wp:paragraph -->
<p>产后七八日，无太阳证，少腹坚痛，此恶露不尽，不大便，烦躁发热，切脉微实，再倍发热，日晡时烦躁者，不食，食则谵语，至夜即愈，宜大承气汤主之。热在里，结在膀胱也。方见痉病中。</p>
<!-- /wp:paragraph -->

<!-- wp:paragraph -->
<p>产后风，续之数十日不解，头微痛，恶寒，时时有热，心下闷，干呕汗出。虽久，阳旦证续在耳，可与阳旦汤。即桂枝汤方，见下利中。</p>
<!-- /wp:paragraph -->

<!-- wp:paragraph -->
<p>产后中风发热，面正赤，喘而头痛，竹叶汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_227"><strong>竹叶汤</strong>方</h3>
<!-- /wp:heading -->

<!-- wp:paragraph -->
<p>竹叶一把 葛根三两 防风 桔梗 桂枝 人参甘草各一两 附子一枚，炮 大枣十五枚 生姜五两</p>
<!-- /wp:paragraph -->

<!-- wp:paragraph -->
<p>上十味，以水一斗，煮取二升半，分温三服，温覆使汗出。颈项强，用大附子一枚，破之如豆大，煎药扬去沫。呕者加半夏半升，洗。</p>
<!-- /wp:paragraph -->

<!-- wp:paragraph -->
<p>妇人乳中虚，烦乱呕逆，安中益气，竹皮大丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_228"><strong>竹皮大丸</strong>方</h3>
<!-- /wp:heading -->

<!-- wp:paragraph -->
<p>生竹茹二分 石膏二分 桂枝一分 甘草七分 白薇一分</p>
<!-- /wp:paragraph -->

<!-- wp:paragraph -->
<p>上五味，末之，枣肉和丸，弹子大，以饮服一丸，日三夜二服。有热者，倍白薇；烦喘者，加柏实一分。</p>
<!-- /wp:paragraph -->

<!-- wp:paragraph -->
<p>产后下利虚极，白头翁加甘草阿胶汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_229"><strong>白头翁加甘草阿胶汤</strong>方</h3>
<!-- /wp:heading -->

<!-- wp:paragraph -->
<p>白头翁二两 黄连 柏皮 秦皮各三两 甘草二两 阿胶二两</p>
<!-- /wp:paragraph -->

<!-- wp:paragraph -->
<p>上六味，以水七升，煮取二升半，内胶，令消尽，分温三服。</p>
<!-- /wp:paragraph -->

<!-- wp:heading -->
<h2 id="hanvon_toc_230">附方</h2>
<!-- /wp:heading -->

<!-- wp:heading {"level":3} -->
<h3 id="hanvon_toc_231"><strong>《千金》三物黄芩汤</strong></h3>
<!-- /wp:heading -->

<!-- wp:paragraph -->
<p>治妇人在草蓐，自发露得风，四肢苦烦热，头痛者，与小柴胡汤。头不痛，但烦者，此汤主之。</p>
<!-- /wp:paragraph -->

<!-- wp:paragraph -->
<p>黄芩一两苦 参二两 干地黄四两</p>
<!-- /wp:paragraph -->

<!-- wp:paragraph -->
<p>上三味，以水八升，煮取二升，温服一升，多吐下虫。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_232"><strong>《千金》内补当归建中汤</strong></h3>
<!-- /wp:heading -->

<!-- wp:paragraph -->
<p>治妇人产后虚羸不足，腹中刺痛不止，吸吸少气，或苦少腹中急摩痛，引腰背，不能食饮，产后一月，日得四五剂为善。令人强壮，宜。</p>
<!-- /wp:paragraph -->

<!-- wp:paragraph -->
<p>当归四两 桂枝三两 芍药六两 生姜三两 甘草二两 大枣十二枚</p>
<!-- /wp:paragraph -->

<!-- wp:paragraph -->
<p>上六味，以水一斗，煮取三升，分温三服，一日令尽。若大虚，加饴糖六两，汤成内之，于火上暖令饴消，若去血过多，崩伤内衄不止，加地黄六两，阿胶二两，合八味，汤成内阿胶。若无当归，以芎<img alt="978-7-117-06723-2-Part03-8.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-8.jpg">代之；若无生姜，以干姜代之。</p>
<!-- /wp:paragraph -->