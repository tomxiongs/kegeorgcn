---
ID: 1082
post_title: 伤寒论·辨脉法第一
post_name: '%e8%be%a8%e8%84%89%e6%b3%95%e7%ac%ac%e4%b8%80'
author: Editor
post_date: 2020-12-04 07:24:21
layout: post
link: http://kege.org.cn/1082
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p>伤寒论 卷第一</p>
<p>辨脉法第一</p>
<!-- /wp:paragraph -->

<!-- wp:paragraph -->
<p>问曰：脉有阴阳，何谓也？答曰：凡脉大、浮、数、动、滑，此名阳也。脉沉、涩、弱、弦、微，此名阴也。凡阴病见阳脉者生，阳病见阴脉者死。</p>
<!-- /wp:paragraph -->

<!-- wp:paragraph -->
<p>问曰：脉有阳结阴结者，何以别之？答曰：其脉浮而数，能食，不大便者，此为实，名曰阳结也，期十七日当剧。其脉沉而迟，不能食，身体重，大便反鞕音硬下同，名曰阴结也，期十四日当剧。</p>
<!-- /wp:paragraph -->

<!-- wp:paragraph -->
<p>问曰：病有洒淅恶寒，而复发热者何？答曰：阴脉不足，阳往从之，阳脉不足，阴往乘之。曰：何谓阳不足？答曰：假令寸口脉微[efn_note]原文“假令寸口脉微”，敦煌卷子作“假令阳微”。<span style="color: #808080;"><em>参考文献马继兴著《中国出土古医书考释与研究》中卷（p.192），上海科学技术出版社，2015年1月第1版</em></span>[/efn_note]，名曰阳不足，阴气上入阳中，则洒淅恶寒也。曰：何谓阴不足？答曰：尺脉弱，名曰阴不足，阳气下陷入阴中，则发热也。阳脉浮<span style="color: #808080;">一作微</span>，阴脉弱者[efn_note]原文“阳脉浮，阴脉弱者”，敦煌卷子作“脉阳浮阴濡而弱”。<span style="color: #808080;"><em>参考文献马继兴著《中国出土古医书考释与研究》中卷（p.193），上海科学技术出版社，2015年1月第1版</em></span>[/efn_note]，则血虚，血虚则筋急也。其脉沉者，荣气微也。其脉浮，而汗出如流珠者，卫气衰也。荣气微者，加烧针，则血留不行，更发热而躁烦也。</p>
<!-- /wp:paragraph -->

<!-- wp:paragraph -->
<p>脉蔼蔼如车盖者，名曰阳结也。一云秋脉。</p>
<!-- /wp:paragraph -->

<!-- wp:paragraph -->
<p>脉累累如循长竿者，名曰阴结也。一云夏脉。</p>
<p><em>嗫嗫如吹榆荚, 名曰数</em>[efn_note]原文“嗫嗫如吹榆荚, 名曰数。”，敦煌卷子有此句，而宋本无，故补于此。<span style="color: #808080;"><em>参考文献马继兴著《中国出土古医书考释与研究》中卷（p.193），上海科学技术出版社，2015年1月第1版</em></span>[/efn_note]。</p>
<!-- /wp:paragraph -->

<!-- wp:paragraph -->
<p>脉瞥瞥如羹上肥者，阳气微也。</p>
<!-- /wp:paragraph -->

<!-- wp:paragraph -->
<p>脉萦萦如蜘蛛丝者，阳气衰也。一云阴气。</p>
<!-- /wp:paragraph -->

<!-- wp:paragraph -->
<p>脉绵绵如泻漆之绝者，亡其血也。</p>
<!-- /wp:paragraph -->

<!-- wp:paragraph -->
<p>脉来缓，时一止复来者，名曰结。脉来数，时一止复来者，名曰促。一作纵。脉阳盛则促，阴盛则结[efn_note]原文“阴盛则结”之“结”，敦煌卷子作“缓”。<span style="color: #808080;"><em>参考文献马继兴著《中国出土古医书考释与研究》中卷（p.194），上海科学技术出版社，2015年1月第1版</em></span>[/efn_note]，此皆病脉。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>阴阳相抟，名曰动。阳动则汗出，阴动则发热。形冷恶寒者，此三焦伤也[efn_note]原文“形冷恶寒者，此三焦伤也”，敦煌卷子为“形冷而寒，此为进”。<span style="color: #808080;"><em>参考文献马继兴著《中国出土古医书考释与研究》上卷（p.143），上海科学技术出版社，2015年1月第1版</em></span>[/efn_note]。若数脉见于关上，上下无头尾，如豆大，厥厥动摇者，名曰动也。</p>
<!-- /wp:paragraph -->

<!-- wp:paragraph -->
<p>阳脉浮大而濡，阴脉浮大而濡，阴脉与阳脉同等者，名曰缓也。</p>
<!-- /wp:paragraph -->

<!-- wp:paragraph -->
<p>脉浮而紧者，名曰弦也。弦者，状如弓弦，按之不移也。脉紧者，如转索无常也。</p>
<!-- /wp:paragraph -->

<!-- wp:paragraph -->
<p>脉弦而大，弦则为减，大则为芤，减则为寒[efn_note]原文“弦则为减····减则为寒”之“减”，敦煌卷子作“藏”。<span style="color: #808080;"><em>参考文献马继兴著《中国出土古医书考释与研究》中卷（p.196），上海科学技术出版社，2015年1月第1版</em></span>[/efn_note]，芤则为虚，寒虚相抟，此名为革，妇人则半产漏下，男子则亡血失精。</p>
<!-- /wp:paragraph -->

<!-- wp:paragraph -->
<p>问曰：病有战而汗出，因得解者，何也？答曰：脉浮而紧，按之反芤，此为本虚，故当战而汗出也。其人本虚，是以发战，以脉浮，故当汗出而解也。若脉浮而数，按之不芤，此人本不虚，若欲自解，但汗出耳，不发战也。</p>
<!-- /wp:paragraph -->

<!-- wp:paragraph -->
<p>问曰：病有不战而汗出解者，何也？答曰：脉大而浮数，故知不战汗出而解也。</p>
<!-- /wp:paragraph -->

<!-- wp:paragraph -->
<p>问曰：病有不战不汗出而解者，何也？答曰：其脉自微，此以曾发汗、若吐、若下、若亡血，以内无津液，此阴阳自和，必自愈，故不战不汗出而解也。</p>
<!-- /wp:paragraph -->

<!-- wp:paragraph -->
<p>问曰：伤寒三日，脉浮数而微，病人身凉和者，何也？答曰：此为欲解也，解以夜半。脉浮而解者，濈然汗出也；脉数而解者，必能食也；脉微而解者，必大汗出也。</p>
<!-- /wp:paragraph -->

<!-- wp:paragraph -->
<p>问曰：脉病欲知愈未愈者，何以别之？答曰：寸口、关上、尺中三处，大小浮沉迟数同等，虽有寒热不解者，此脉阴阳为和平，虽剧当愈。</p>
<!-- /wp:paragraph -->

<!-- wp:paragraph -->
<p>师曰：立夏得洪<span style="color: #808080;"><em>（一作浮）</em></span>大脉，是其本位，其人病身体苦疼重者，须发其汗。若明日身不疼不重者，不须发汗。若汗濈濈自出者，明日便解矣。何以言之？立夏脉洪大，是其时脉，故使然也。四时仿此。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>问曰：凡病欲知何时得，何时愈。答曰：假令夜半得病者，明日日中愈；日中得病者，夜半愈。何以言之？日中得病夜半愈者，以阳得阴则解也；夜半得病，明日日中愈者，以阴得阳则解也。</p>
<!-- /wp:paragraph -->

<!-- wp:paragraph -->
<p>寸口脉浮为在表，沉为在里，数为在腑，迟为在脏。假令脉迟，此为在脏也。</p>
<!-- /wp:paragraph -->

<!-- wp:paragraph -->
<p>趺阳脉浮而涩，少阴脉如经者，其病在脾，法当下利。何以知之？若脉浮大者，气实血虚也。今趺阳脉浮而涩，故知脾气不足，胃气虚也。以少阴脉弦而浮[efn_note]原文“以少阴脉弦而浮”之“浮”字，敦煌卷子作“沉”。<span style="color: #808080;"><em>参考文献马继兴著《中国出土古医书考释与研究》中卷（p.198），上海科学技术出版社，2015年1月第1版</em></span>[/efn_note]<span style="color: #808080;"><em>（一作沉）</em></span>才见，此为调脉，故称如经也。若反滑而数者，故知当屎脓也。<span style="color: #808080;"><em>（《玉函》“屎”作溺。）</em></span></p>
<!-- /wp:paragraph -->

<!-- wp:paragraph -->
<p>寸口脉浮而紧，浮则为风，紧则为寒。风则伤卫，寒则伤荣，荣卫俱病，骨节烦疼，当发其汗也。</p>
<!-- /wp:paragraph -->

<!-- wp:paragraph -->
<p>趺阳脉迟而缓，胃气如经也。趺阳脉浮而数，浮则伤胃，数则动脾，此非本病，医特下之所为也。荣卫内陷，其数先微，脉反但浮，其人必大便鞕，气噫而除。何以言之？脾脉本缓[efn_note]“脾脉本缓”， 玉函本有此四字，据添之。<span style="color: #808080;"><em>参考文献马继兴著《中国出土古医书考释与研究》上卷（p.144），上海科学技术出版社，2015年1月第1版</em></span>[/efn_note]，本以数脉动脾[efn_note]原文“本以数脉动脾”， 玉函本作“今数脉动脾”。<span style="color: #808080;"><em>参考文献马继兴著《中国出土古医书考释与研究》上卷（p.144），上海科学技术出版社，2015年1月第1版</em></span>[/efn_note]，其数先微，故知脾气不[efn_note]原文“故知脾气不治”， 敦煌卷子作“而”。<span style="color: #808080;"><em>参考文献马继兴著《中国出土古医书考释与研究》上卷（p.144），上海科学技术出版社，2015年1月第1版</em></span>[/efn_note]治，大便鞕，气噫而除。今脉反浮，其数改微，邪气独留，心中则饥，邪热不杀谷，潮热发渴[efn_note]原文“潮热发渴”，敦煌卷子作“朝暮发温”。<span style="color: #808080;"><em>参考文献马继兴著《中国出土古医书考释与研究》中卷（p.199），上海科学技术出版社，2015年1月第1版</em></span>[/efn_note]，数脉当迟缓，脉因前后度数如法[efn_note]原文“何以言之…脉因前后度数如法”，敦煌本作“何以言之,本数脉动脾,其数先微,故知脾气而治,大便而坚,气噫而除。浮脉反微数,气独留心中则饥,邪热杀,朝暮发温,数脉当迟缓,脉因前度数如前…”。<span style="color: #808080;"><em>参考文献马继兴著《中国出土古医书考释与研究》上卷（p.144），上海科学技术出版社，2015年1月第1版</em></span>[/efn_note]，病者则饥，数脉不时，则生恶疮也。</p>
<!-- /wp:paragraph -->

<!-- wp:paragraph -->
<p>师曰：病人脉微而涩者，此为医所病也。大发其汗，又数大下之，其人亡血，病当恶寒，后乃发热，无休止时。夏[efn_note]原文“夏月盛热”之“夏”字，敦煌卷子作“五”。<span style="color: #808080;"><em>参考文献马继兴著《中国出土古医书考释与研究》中卷（p.199），上海科学技术出版社，2015年1月第1版</em></span>[/efn_note]月盛热，欲著复衣；冬月盛寒，欲裸其身。所以然者，阳微则恶寒，阴弱则发热，此医发其汗[efn_note]原文“此医发其汗”，敦煌卷子作“医数发汗”。<span style="color: #808080;"><em>参考文献马继兴著《中国出土古医书考释与研究》中卷（p.199），上海科学技术出版社，2015年1月第1版</em></span>[/efn_note]，使阳气微，又大下之，令阴气弱。五月之时，阳气在表，胃中虚冷，以阳气内微，不能胜冷[efn_note]原文“不能胜冷”之“冷”字，敦煌卷子作“之”。<span style="color: #808080;"><em>参考文献马继兴著《中国出土古医书考释与研究》中卷（p.198），上海科学技术出版社，2015年1月第1版</em></span>[/efn_note]，故欲著复衣。十一月之时，阳气在里，胃中烦热，以阴气内弱，不能胜热[efn_note]原文“不能胜热”之“热”字，敦煌卷子作“之”。<span style="color: #808080;"><em>参考文献马继兴著《中国出土古医书考释与研究》中卷（p.198），上海科学技术出版社，2015年1月第1版</em></span>[/efn_note]，故欲裸其身。又阴脉迟涩，故知亡血也。</p>
<!-- /wp:paragraph -->

<!-- wp:paragraph -->
<p>脉浮而大，心下反鞕，有热，属脏者，攻之，不令发汗；属腑者，不令溲数，溲数则大便鞕[efn_note]原文“不令溲数，溲数则大便鞕”，敦煌卷子作“复数即坚”。<span style="color: #808080;"><em>参考文献马继兴著《中国出土古医书考释与研究》中卷（p.200），上海科学技术出版社，2015年1月第1版</em></span>[/efn_note]。汗多则热愈，汗少则便难，脉迟尚未可攻。</p>
<p><em>脉微涩,少阴反坚,微即下,逆则躁烦。少阴紧者,复即为难。汗出在头,谷气为下。复难者愈,微溏不令汗出。甚者遂不得便,烦逆鼻鸣,上竭下虚,不得复通</em>[efn_note]此条宋本所无而敦煌卷子有，故添于此。<span style="color: #808080;"><em>参考文献马继兴著《中国出土古医书考释与研究》中卷（p.200），上海科学技术出版社，2015年1月第1版</em></span>[/efn_note]。</p>
<!-- /wp:paragraph -->

<!-- wp:paragraph -->
<p>脉浮而洪，身汗如油[efn_note]原文“身汗如油”，敦煌卷子作“躯反如沾濡”。<span style="color: #808080;"><em>参考文献马继兴著《中国出土古医书考释与研究》中卷（p.200），上海科学技术出版社，2015年1月第1版</em></span>[/efn_note]，喘而不休，水浆不下，形体不仁，乍静[efn_note]原文“乍静乍乱”之“静”字，敦煌卷子作“理”。<span style="color: #808080;"><em>参考文献马继兴著《中国出土古医书考释与研究》中卷（p.200），上海科学技术出版社，2015年1月第1版</em></span>[/efn_note]乍乱，此为命绝也。又未知何脏先受其灾，若汗出发润，喘不休者，此为肺先绝也。阳反独留，形体如烟熏，直视摇头者，此为心绝也。唇吻反青，四肢<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt001_1.png" alt="img" width="17" height="17" />习者，此为肝绝也。环口黧黑，柔汗发黄者，此为脾绝也。溲便遗失，狂言，目反直视者，此为肾绝也。又未知何脏阴阳前绝，若阳气前绝，阴气后竭者，其人死，身色必青；阴气前绝，阳气后竭者，其人死，身色必赤，腋下温，心下热也。</p>
<!-- /wp:paragraph -->

<!-- wp:paragraph -->
<p>寸口脉浮大，而医反下之，此为大逆。浮则无血，大则为寒，寒气相抟，则为肠鸣。医乃不知，而反饮冷水，令汗大出，水得寒气，冷必相抟，其人即<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt001_2.png" alt="img" width="18" height="19" />音噎下同。</p>
<!-- /wp:paragraph -->

<!-- wp:paragraph -->
<p>趺阳脉浮，浮则为虚，浮虚相抟，故令气<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt001_3.png" alt="img" width="16" height="16" />，言胃气虚竭也。脉滑则为哕，此为医咎，责虚取实，守空迫血。脉浮，鼻中[efn_note]原文“鼻中燥者”之“中”字，敦煌卷子作“口”。<span style="color: #808080;"><em>参考文献马继兴著《中国出土古医书考释与研究》中卷（p.201），上海科学技术出版社，2015年1月第1版</em></span>[/efn_note]燥者，必衄也。</p>
<!-- /wp:paragraph -->

<!-- wp:paragraph -->
<p>诸脉浮数，当发热，而洒淅恶寒，若有痛处，饮食如常者，蓄积有脓也。</p>
<!-- /wp:paragraph -->

<!-- wp:paragraph -->
<p>脉浮而迟，面热赤而战愓者，六七日当汗出而解[efn_note]原文“脉浮而迟，面热赤而战愓者，六七日当汗出而解”，敦煌卷子为“脉浮迟，其面热而赤，戴阳六七日，当汗出而解”。<span style="color: #808080;"><em>参考文献马继兴著《中国出土古医书考释与研究》上卷（p.143），上海科学技术出版社，2015年1月第1版</em></span>[/efn_note]，反发热者，差迟。迟为无阳，不能作汗，其身必痒也。</p>
<p><em>脉虚而不吐、下、发汗,其面反有热,今色欲解,不能汗出,其身必痒</em>[efn_note]原文“脉虚而不吐、下、发汗,其面反有热,今色欲解,不能汗出,其身必痒。”宋本所无而敦煌卷子有，故添于此。<span style="color: #808080;"><em>参考文献马继兴著《中国出土古医书考释与研究》中卷（p.202），上海科学技术出版社，2015年1月第1版</em></span>[/efn_note]。</p>
<!-- /wp:paragraph -->

<!-- wp:paragraph -->
<p>寸口脉阴阳俱紧者，法当清邪中于上焦，浊邪中于下焦。清邪中上，名曰洁也；浊邪中下，名曰浑也。阴中于邪，必内栗也。表气微虚，里气不守，故使邪中于阴也。阳中于邪，必发热头痛，项强颈挛，腰痛胫酸，所为阳中雾露之气，故曰清邪中上，浊邪中下。阴气为栗，足膝[efn_note]原文“足膝逆冷”，敦煌卷子作“足逆而冷”。<span style="color: #808080;"><em>参考文献马继兴著《中国出土古医书考释与研究》中卷（p.203），上海科学技术出版社，2015年1月第1版</em></span>[/efn_note]逆冷，便溺妄出。表气微虚，里气微急，三焦相溷，内外不通。上焦怫音佛下同郁，脏气相熏，口烂食龂也。中焦不治，胃气上冲，脾气不转，胃中为浊，荣卫不通，</p>
<!-- /wp:paragraph -->

<!-- wp:paragraph -->
<p>血凝不流。若卫气前通者，小便赤黄，与热相搏，因热作使，游于经络，出入脏腑，热气所过，则为痈脓。若阴气前通者，阳气厥微，阴无所使，客气内入，嚏而出之，声嗢乙骨切咽塞。寒厥相追，为热所拥，血凝自下，状如豚肝。阴阳俱厥，脾气孤弱，五液注下。下焦不盍一作阖，清便[efn_note]原文“清便下重”之“便”字，敦煌卷子作“溲”。<span style="color: #808080;"><em>参考文献马继兴著《中国出土古医书考释与研究》中卷（p.203），上海科学技术出版社，2015年1月第1版</em></span>[/efn_note]下重，令便数难，齐筑湫痛，命将难全。</p>
<!-- /wp:paragraph -->

<!-- wp:paragraph -->
<p>脉阴阳俱紧者，口中气出，唇口干燥，蜷卧足冷，鼻中涕出，舌上胎滑，勿妄治也。到七日以来，其人微发热，手足温者，此为欲解；或到八日以上，反大发热者，此为难治。设使恶寒者，必欲呕也；腹内痛者，必欲利也。</p>
<!-- /wp:paragraph -->

<!-- wp:paragraph -->
<p>脉阴阳俱紧，至于吐利，其脉独不解[efn_note]原文“至于吐利，其脉独不解”，敦煌卷子为“主于吐利，其脉续不解”。<span style="color: #808080;"><em>参考文献马继兴著《中国出土古医书考释与研究》上卷（p.143），上海科学技术出版社，2015年1月第1版</em></span>[/efn_note]；紧去入[efn_note]原文“紧去入安”之“入”字，敦煌卷子作“人”。<span style="color: #808080;"><em>参考文献马继兴著《中国出土古医书考释与研究》中卷（p.204），上海科学技术出版社，2015年1月第1版</em></span>[/efn_note]安，此为欲解。若脉迟，至六七日不欲食，此为晚发，水停故也，为未解；食自可者，为欲解。病六七日，手足三部脉皆至，大烦而口噤不能言，其人躁扰者，必欲解也。若脉和，其人大烦，目重，脸内际黄者，此欲解也。</p>
<!-- /wp:paragraph -->

<!-- wp:paragraph -->
<p>脉浮而数，浮为风，数为虚，风为热，虚为寒，风虚相抟，则洒淅恶寒也。</p>
<!-- /wp:paragraph -->

<!-- wp:paragraph -->
<p>脉浮而滑，浮为阳，滑为实，阳实相抟，其脉数疾，卫气失度。浮滑之脉数疾，发热汗出者，此为不治。</p>
<!-- /wp:paragraph -->

<!-- wp:paragraph -->
<p>伤寒欬逆上气，其脉散者死，谓其形损故也。</p>
<!-- /wp:paragraph -->