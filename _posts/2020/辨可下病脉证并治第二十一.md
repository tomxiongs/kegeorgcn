---
ID: 1127
post_title: >
  伤寒论·辨可下病脉证并治第二十一
post_name: '%e8%be%a8%e5%8f%af%e4%b8%8b%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e4%ba%8c%e5%8d%81%e4%b8%80'
author: Editor
post_date: 2020-12-04 10:27:03
layout: post
link: http://kege.org.cn/1127
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第九</strong></p>
<p><strong>辨可下病脉证并治第二十一</strong></p>
<p>合四十四法，方一十一首。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>大法，秋宜下。</p>
<!-- /wp:paragraph -->

<!-- wp:paragraph -->
<p>凡可下者，用汤胜丸散，中病便止，不必尽剂也。</p>
<!-- /wp:paragraph -->

<!-- wp:paragraph -->
<p>阳明病，发热，汗多者，急下之，宜<strong>大柴胡汤。</strong>方一。一法用小承气汤。</p>
<!-- /wp:paragraph -->

<!-- wp:paragraph -->
<p>柴胡八两　枳实四枚，炙　生姜五两　黄芩三两　芍药三两　大枣十二枚，擘　半夏半升，洗</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，更煎取三升，温服一升，日三服。一方云，加大黄二两，若不加，恐不成大柴胡汤。</p>
<!-- /wp:paragraph -->

<!-- wp:paragraph -->
<p>少阴病，得之二三日，口燥咽干者，急下之，宜<strong>大承气汤。</strong>方二。</p>
<!-- /wp:paragraph -->

<!-- wp:paragraph -->
<p>大黄四两，酒洗　厚朴半斤，炙，去皮　枳实五枚，炙　芒消三合</p>
<!-- /wp:paragraph -->

<!-- wp:paragraph -->
<p>上四味，以水一斗，先煮二物，取五升，内大黄，更煮取二升，去滓，内芒消，更上微火一两沸，分温再服。得下，余勿服。</p>
<!-- /wp:paragraph -->

<!-- wp:paragraph -->
<p>少阴病，六七日腹满不大便者，急下之，宜大承气汤。三。用前第二方。</p>
<!-- /wp:paragraph -->

<!-- wp:paragraph -->
<p>少阴病，下利清水，色纯青，心下必痛，口干燥者，可下之，宜大柴胡大承气汤。四。用前第二方。</p>
<!-- /wp:paragraph -->

<!-- wp:paragraph -->
<p>下利，三部脉皆平，按之心下鞕者，急下之，宜大承气汤。五。用前第二方。</p>
<!-- /wp:paragraph -->

<!-- wp:paragraph -->
<p>下利，脉迟而滑者，内实也，利未欲止，当下之，宜大承气汤。六。用前第二方。</p>
<!-- /wp:paragraph -->

<!-- wp:paragraph -->
<p>阳明少阳合病，必下利，其脉不负者，为顺也。负者，失也，互相克贼，名为负也。脉滑而数者，有宿食，当下之，宜大承气汤[efn_note]熊伟注：同宋本伤寒论第<a href="http://kege.org.cn/encyclopedia/%e3%80%90256%e3%80%91">【256】</a>条[/efn_note]。七。用前第二方。</p>
<!-- /wp:paragraph -->

<!-- wp:paragraph -->
<p>问曰：人病有宿食，何以别之？师曰：寸口脉浮而大，按之反涩，尺中亦微而涩，故知有宿食。当下之，宜大承气汤。八。用前第二方。</p>
<!-- /wp:paragraph -->

<!-- wp:paragraph -->
<p>下利，不欲食者，以有宿食故也，当下之，宜大承气汤。九。用前第二方。</p>
<!-- /wp:paragraph -->

<!-- wp:paragraph -->
<p>下利差，至其年月日时复发者，以病不尽故也，当下之，宜大承气汤。十。用前第二方。</p>
<!-- /wp:paragraph -->

<!-- wp:paragraph -->
<p>病腹中满痛者，此为实也，当下之，宜大承气、大柴胡汤。十一。用前第一、第二方。</p>
<!-- /wp:paragraph -->

<!-- wp:paragraph -->
<p>下利，脉反滑，当有所去，下乃愈，宜大承气汤。十二。用前第二方。</p>
<!-- /wp:paragraph -->

<!-- wp:paragraph -->
<p>腹满不减，减不足言，当下之，宜大柴胡、大承气汤。十三。用前第一第二方。</p>
<!-- /wp:paragraph -->

<!-- wp:paragraph -->
<p>伤寒后脉沉，沉者，内实也，下之解，宜大柴胡汤。十四。用前第一方。</p>
<!-- /wp:paragraph -->

<!-- wp:paragraph -->
<p>伤寒六七日，目中不了了，睛不和，无表里证，大便难，身微热者，此为实也，急下之，宜大承气、大柴胡汤。十五。用前第一、第二方。</p>
<!-- /wp:paragraph -->

<!-- wp:paragraph -->
<p>太阳病未解，脉阴阳俱停一作微，必先振栗汗出而解。但阴脉微一作尺脉实者，下之而解，宜大柴胡汤。十六。用前第一方。一法用调胃承气汤。</p>
<!-- /wp:paragraph -->

<!-- wp:paragraph -->
<p>脉双弦而迟者，必心下鞕；脉大而紧者，阳中有阴也，可下之，宜大承气汤。十七。用前第二方。</p>
<!-- /wp:paragraph -->

<!-- wp:paragraph -->
<p>结胸者，项亦强，如柔痉状，下之则和。十八。结胸门用大陷胸丸。</p>
<!-- /wp:paragraph -->

<!-- wp:paragraph -->
<p>病人无表里证，发热七八日，虽脉浮数者，可下之，宜大柴胡汤。十九。用前第一方。</p>
<!-- /wp:paragraph -->

<!-- wp:paragraph -->
<p>太阳病，六七日表证仍在，脉微而沉，反不结胸，其人发狂者，以热在下焦，少腹当鞕满，而小便自利者，下血乃愈。所以然者，以太阳随经，瘀热在里故也，宜下之，以<strong>抵当汤。</strong>方二十。</p>
<!-- /wp:paragraph -->

<!-- wp:paragraph -->
<p>水蛭三十枚，熬　桃仁二十枚，去皮尖　虻虫三十枚，去翅足，熬　大黄三两，去皮，破六片</p>
<!-- /wp:paragraph -->

<!-- wp:paragraph -->
<p>上四味，以水五升，煮取三升，去滓，温服一升。不下者，更服。</p>
<!-- /wp:paragraph -->

<!-- wp:paragraph -->
<p>太阳病，身黄，脉沉结，少腹鞕满，小便不利者，为无血也；小便自利，其人如狂者，血证谛，属抵当汤证。二十一。用前第二十方。</p>
<!-- /wp:paragraph -->

<!-- wp:paragraph -->
<p>伤寒有热，少腹满，应小便不利，今反利者，为有血也，当下之，宜<strong>抵当丸。</strong>方二十二。</p>
<!-- /wp:paragraph -->

<!-- wp:paragraph -->
<p>大黄三两　桃仁二十五个，去皮尖　虻虫去翅足，熬　水蛭各二十个，熬</p>
<!-- /wp:paragraph -->

<!-- wp:paragraph -->
<p>上四味，捣筛，为四丸，以水一升，煮一丸，取七合服之，晬时当下血，若不下者，更服。</p>
<!-- /wp:paragraph -->

<!-- wp:paragraph -->
<p>阳明病，发热汗出者，此为热越，不能发黄也；但头汗出，身无汗，剂颈而还，小便不利，渴引水浆者，以瘀热在里，身必发黄，宜下之，以<strong>茵陈蒿汤。</strong>方二十三。</p>
<!-- /wp:paragraph -->

<!-- wp:paragraph -->
<p>茵陈蒿六两　栀子十四个，擘　大黄二两，破</p>
<!-- /wp:paragraph -->

<!-- wp:paragraph -->
<p>上三味，以水一斗二升，先煮茵陈，减六升，内二味，煮取三升，去滓，分温三服，小便当利，尿如皂荚汁状，色正赤。一宿腹减，黄从小便去也。</p>
<!-- /wp:paragraph -->

<!-- wp:paragraph -->
<p>阳明证，其人喜忘者，必有蓄血。所以然者，本有久瘀血，故令喜忘。屎虽鞕，大便反易，其色必黑，宜抵当汤下之。二十四。用前第二十方。</p>
<!-- /wp:paragraph -->

<!-- wp:paragraph -->
<p>汗一作卧出<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_1.png" alt="img" width="17" height="17" />语者，以有燥屎在胃中，此为风也。须下者，过经乃可下之。下之若早者，语言必乱，以表虚里实故也。下之愈，宜大柴胡、大承气汤。二十五。用前第一第二方。</p>
<!-- /wp:paragraph -->

<!-- wp:paragraph -->
<p>病人烦热，汗出则解，又如疟状，日晡所发热者，属阳明也。脉实者，可下之，宜大柴胡、大承气汤。二十六。用前第一第二方。</p>
<!-- /wp:paragraph -->

<!-- wp:paragraph -->
<p>阳明病，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_2.png" alt="img" width="18" height="18" />语，有潮热，反不能食者，胃中有燥屎五六枚也；若能食者，但鞕耳，属大承气汤证。二十七。用前第二方。</p>
<!-- /wp:paragraph -->

<!-- wp:paragraph -->
<p>下利<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_3.png" alt="img" width="18" height="18" />语者，有燥屎也，属<strong>小承气汤。</strong>方二十八。</p>
<!-- /wp:paragraph -->

<!-- wp:paragraph -->
<p>大黄四两　厚朴二两，炙，去皮　枳实三枚，炙</p>
<!-- /wp:paragraph -->

<!-- wp:paragraph -->
<p>上三味，以水四升，煮取一升二合，去滓，分温再服。若更衣者，勿服之。</p>
<!-- /wp:paragraph -->

<!-- wp:paragraph -->
<p>得病二三日，脉弱，无太阳柴胡证，烦躁，心下痞，至四五日，虽能食，以承气汤少少与微和之，令小安，至六日，与承气汤一升。若不大便六七日，小便少者，虽不大便，但初头鞕，后必溏，此未定成鞕也，攻之必溏，须小便利，屎定鞕，乃</p>
<!-- /wp:paragraph -->

<!-- wp:paragraph -->
<p>可攻之，宜大承气汤。二十九。用前第二方。一云大柴胡汤。</p>
<!-- /wp:paragraph -->

<!-- wp:paragraph -->
<p>太阳病中风，下利，呕逆，表解者，乃可攻之。其人<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_4.png" alt="img" width="20" height="20" /><img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_5.png" alt="img" width="19" height="19" />汗出，发作有时，头痛，心下痞鞕满，引胁下痛，干呕则短气，汗出不恶寒者，此表解里未和也，属<strong>十枣汤。</strong>方三十。</p>
<!-- /wp:paragraph -->

<!-- wp:paragraph -->
<p>芫花熬赤　甘遂　大戟各等分。</p>
<!-- /wp:paragraph -->

<!-- wp:paragraph -->
<p>上三味，各异捣筛秤已，合治之，以水一升半，煮大肥枣十枚，取八合，去枣，内药末，强人服重一钱匕，羸人半钱，温服之，平旦服。若下少，病不除者，明日更服，加半钱，得快下利后，糜粥自养。</p>
<!-- /wp:paragraph -->

<!-- wp:paragraph -->
<p>太阳病不解，热结膀胱，其人如狂，血自下，下者愈。其外未解者，尚未可攻，当先解其外；外解已，但少腹急结者，乃可攻之，宜<strong>桃核承气汤。</strong>方三十一。</p>
<!-- /wp:paragraph -->

<!-- wp:paragraph -->
<p>桃仁五十枚，去皮尖　大黄四两　甘草二两，炙　芒消二两　桂枝二两，去皮</p>
<!-- /wp:paragraph -->

<!-- wp:paragraph -->
<p>上五味，以水七升，煮四物，取二升半，去滓，内芒消，更上火煎微沸，先食温服五合，日三服，当微利。</p>
<!-- /wp:paragraph -->

<!-- wp:paragraph -->
<p>伤寒七八日，身黄如橘子色，小便不利，腹微满者，属茵陈蒿汤证。三十二。用前第二十三方。</p>
<!-- /wp:paragraph -->

<!-- wp:paragraph -->
<p>伤寒发热，汗出不解，心中痞鞕，呕吐而下利者，属大柴胡汤证。三十三。用前第一方。</p>
<!-- /wp:paragraph -->

<!-- wp:paragraph -->
<p>伤寒十余日，热结在里，复往来寒热者，属大柴胡汤证。三十四。用前第一方。</p>
<!-- /wp:paragraph -->

<!-- wp:paragraph -->
<p>但结胸，无大热者，以水结在胸胁也，但头微汗出者，属<strong>大陷胸汤。</strong>方三十五。</p>
<!-- /wp:paragraph -->

<!-- wp:paragraph -->
<p>大黄六两　芒消一升　甘遂末一钱匕</p>
<!-- /wp:paragraph -->

<!-- wp:paragraph -->
<p>上三味，以水六升，先煮大黄，取二升，去滓，内芒消，更煮一二沸，内甘遂末，温服一升。</p>
<!-- /wp:paragraph -->

<!-- wp:paragraph -->
<p>伤寒六七日，结胸热实，脉沉而紧，心下痛，按之石鞕者，属大陷胸汤证。三十六。用前第三十五方。</p>
<!-- /wp:paragraph -->

<!-- wp:paragraph -->
<p>阳明病，其人多汗，以津液外出，胃中燥，大便必鞕，鞕则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_6.png" alt="img" width="19" height="19" />语，属小承气汤证。三十七。用前第二十八方。</p>
<!-- /wp:paragraph -->

<!-- wp:paragraph -->
<p>阳明病，不吐不下，心烦者，属<strong>调胃承气汤。</strong>方三十八。</p>
<!-- /wp:paragraph -->

<!-- wp:paragraph -->
<p>大黄四两，酒洗　甘草二两，炙　芒消半升</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升，去滓，内芒消，更上火微煮令沸，温顿服之。</p>
<!-- /wp:paragraph -->

<!-- wp:paragraph -->
<p>阳明病，脉迟，虽汗出，不恶寒者，其身必重，短气，腹满而喘，有潮热者，此外欲解，可攻里也。手足濈然汗出者，此大便已鞕也，大承气汤主之。若汗出多，微发热恶寒者，外未解也，桂枝汤主之。其热不潮，未可与承气汤；若腹大满不通者，与小承气汤，微和胃气，勿令至大泄下。三十九。大承气汤用前第二方，小承气用前第二十八方。</p>
<!-- /wp:paragraph -->

<!-- wp:paragraph -->
<p><strong>桂枝汤</strong>方</p>
<!-- /wp:paragraph -->

<!-- wp:paragraph -->
<p>桂枝去皮　芍药　生姜切，各三两　甘草二两，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升。服汤后，饮热稀粥一升余，以助药力，取微似汗。</p>
<!-- /wp:paragraph -->

<!-- wp:paragraph -->
<p>阳明病，潮热，大便微鞕者，可与大承气汤；不鞕者，不可与之。若不大便六七日，恐有燥屎，欲知之法，少与小承气汤，汤入腹中，转失气者，此有燥屎也，乃可攻之。若不转失气者，此但初头鞕，后必溏，不可攻之，攻之必胀满不能食也，欲饮水者，与水则哕。其后发热者，大便必复鞕而少</p>
<!-- /wp:paragraph -->

<!-- wp:paragraph -->
<p>也，宜以小承气汤和之。不转失气者，慎不可攻也。四十。并用前方。</p>
<!-- /wp:paragraph -->

<!-- wp:paragraph -->
<p>阳明病，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_7.png" alt="img" width="20" height="20" />语，发潮热，脉滑而疾者，小承气汤主之。因与承气汤一升，腹中转气者，更服一升；若不转气者，勿更与之。明日又不大便，脉反微涩者，里虚也，为难治，不可更与承气汤。四十一。用前第二十八方。</p>
<!-- /wp:paragraph -->

<!-- wp:paragraph -->
<p>二阳并病，太阳证罢，但发潮热，手足<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_8.png" alt="img" width="16" height="20" /><img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_9.png" alt="img" width="21" height="22" />汗出，大便难，而<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt009_10.png" alt="img" width="19" height="19" />语者，下之则愈，宜大承气汤。四十二。用前第二方。</p>
<!-- /wp:paragraph -->

<!-- wp:paragraph -->
<p>病人小便不利，大便乍难乍易，时有微热，喘冒不能卧者，有燥屎也，属大承气汤证。四十三。用前第二方。</p>
<!-- /wp:paragraph -->

<!-- wp:paragraph -->
<p>大下后，六七日不大便，烦不解，腹满痛者，此有燥屎也。所以然者，本有宿食故也，属大承气汤证。四十四。用前第二方。</p>
<!-- /wp:paragraph -->