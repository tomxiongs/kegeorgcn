---
ID: 1101
post_title: >
  伤寒论·辨少阳病脉证并治第九
post_name: '%e8%be%a8%e5%b0%91%e9%98%b3%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e4%b9%9d'
author: Editor
post_date: 2020-12-04 08:02:17
layout: post
link: http://kege.org.cn/1101
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第五</strong></p>
<p><strong>辨少阳病脉证并治第九</strong></p>
<p>方一首，并见三阳合病法</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>【263】 少阳之为病，口苦、咽干、目眩也。</p>
<!-- /wp:paragraph -->

<!-- wp:paragraph -->
<p>少阳中风，两耳无所闻，目赤，胸中满而烦者，不可吐下，吐下则悸而惊。</p>
<!-- /wp:paragraph -->

<!-- wp:paragraph -->
<p>伤寒，脉弦细，头痛发热者，属少阳。少阳不可发汗，发汗则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_22.png" alt="img" width="19" height="19" />语，此属胃，胃和则愈，胃不和，烦而悸一云躁。</p>
<!-- /wp:paragraph -->

<!-- wp:paragraph -->
<p>本太阳病不解，转入少阳者，胁下鞕满，干呕不能食，往来寒热，尚未吐下，脉沉紧者，与<strong>小柴胡汤。</strong>方一。</p>
<!-- /wp:paragraph -->

<!-- wp:paragraph -->
<p>柴胡八两　人参三两　黄芩三两　甘草三两，炙　半夏半升，洗　生姜三两，切　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升。温服一升，日三服。</p>
<!-- /wp:paragraph -->

<!-- wp:paragraph -->
<p>若已吐下、发汗、温针，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt005_23.png" alt="img" width="17" height="18" />语，柴胡汤证罢，此为坏病。知犯何逆，以法治之。</p>
<!-- /wp:paragraph -->

<!-- wp:paragraph -->
<p>三阳合病，脉浮大，上关上，但欲眠睡，目合则汗。</p>
<!-- /wp:paragraph -->

<!-- wp:paragraph -->
<p>伤寒六七日，无大热，其人躁烦者，此为阳去入阴故也。</p>
<!-- /wp:paragraph -->

<!-- wp:paragraph -->
<p>伤寒三日，三阳为尽，三阴当受邪，其人反能食而不呕，此为三阴不受邪也。</p>
<!-- /wp:paragraph -->

<!-- wp:paragraph -->
<p>伤寒三日，少阳脉小者，欲已也。</p>
<!-- /wp:paragraph -->

<!-- wp:paragraph -->
<p>少阳病，欲解时，从寅至辰上。</p>
<!-- /wp:paragraph -->