---
ID: 1165
post_title: >
  《伤寒论》子目·辨发汗吐下后病脉证并治第二十二
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%8f%91%e6%b1%97%e5%90%90%e4%b8%8b%e5%90%8e%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e4%ba%8c%e5%8d%81'
author: Editor
post_date: 2020-12-04 12:39:47
layout: post
link: http://kege.org.cn/1165
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合四十八法，方三十九首。</span></p>
<!-- /wp:paragraph -->

<!-- wp:paragraph -->
<p>太阳病，八九日，如疟状，热多寒少，不呕，清便，脉微而恶寒者，不可更发汗吐下也，以其不得小汗，身必痒，属桂枝麻黄各半汤。第一。七味。前有二十二病证。</p>
<!-- /wp:paragraph -->

<!-- wp:paragraph -->
<p>服桂枝汤，或下之，仍头项强痛，发热，无汗，心下满痛，小便不利，属桂枝去桂加茯苓白术汤。第二。六味。</p>
<!-- /wp:paragraph -->

<!-- wp:paragraph -->
<p>太阳病，发汗不解，而下之，脉浮者，为在外，宜桂枝汤。第三。五味。</p>
<!-- /wp:paragraph -->

<!-- wp:paragraph -->
<p>下之后，复发汗，昼日烦躁，夜安静，不呕，不渴，无表证，脉沉微者，属干姜附子汤。第四。二味。</p>
<!-- /wp:paragraph -->

<!-- wp:paragraph -->
<p>伤寒，若吐下后，心下逆满，气上冲胸，起则头眩，脉沉紧，发汗则身为振摇者，属茯苓桂枝白术甘草汤。第五。四味。</p>
<!-- /wp:paragraph -->

<!-- wp:paragraph -->
<p>发汗若下之，病不解，烦躁者，属茯苓四逆汤。第六。五味。</p>
<!-- /wp:paragraph -->

<!-- wp:paragraph -->
<p>发汗吐下后，虚烦不眠，若剧者，反覆颠倒，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_29.png">，属栀子豉汤。少气者，栀子甘草豉汤；呕者，栀子生姜豉汤。第七。栀子豉汤二味；栀子甘草豉汤、栀子生姜豉汤，并三味。</p>
<!-- /wp:paragraph -->

<!-- wp:paragraph -->
<p>发汗下之而烦热，胸中窒者，属栀子豉汤证。第八。用上初方。</p>
<!-- /wp:paragraph -->

<!-- wp:paragraph -->
<p>太阳病，过经十余日，心下欲吐，胸中痛，大便溏，腹满，微烦，先此时极吐下者，与调胃承气汤。第九。三味。</p>
<!-- /wp:paragraph -->

<!-- wp:paragraph -->
<p>太阳病，重发汗，复下之，不大便五六日，舌上燥而渴，日晡潮热，心腹鞕满痛；不可近者，属大陷胸汤。第十。三味。</p>
<!-- /wp:paragraph -->

<!-- wp:paragraph -->
<p>伤寒五六日，发汗复下之，胸胁满，微结，小便不利，渴而不呕，头汗出，寒热心烦者，属柴胡桂枝干姜汤。第十一。七味。</p>
<!-- /wp:paragraph -->

<!-- wp:paragraph -->
<p>伤寒发汗、吐下解后，心下痞鞕，噫气不除者，属旋覆代赭汤。第十二。七味。</p>
<!-- /wp:paragraph -->

<!-- wp:paragraph -->
<p>伤寒下之，复发汗，心下痞，恶寒，表未解也。表解乃可攻痞，解表宜桂枝汤；攻痞宜大黄黄连泻心汤。第十三。桂枝汤用前第三方；大黄泻心汤二味。</p>
<!-- /wp:paragraph -->

<!-- wp:paragraph -->
<p>伤寒吐下后，七八日不解，热结在里，表里俱热，恶风，大渴，舌上燥而烦，欲饮水数升者，属白虎加人参汤。第十四。五味。</p>
<!-- /wp:paragraph -->

<!-- wp:paragraph -->
<p>伤寒吐下后，不解，不大便至十余日，日晡发潮热，不恶寒，如见鬼状。剧者不识人，循衣摸床，惕而不安，微喘直视，发热<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_30.png">语者，属大承气汤。第十五。四味。</p>
<!-- /wp:paragraph -->

<!-- wp:paragraph -->
<p>三阳合病，腹满身重，口不仁，面垢，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_31.png">语遗尿。发汗则<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_32.png">语，下之则额上汗，手足逆冷，自汗出者，属白虎汤。第十六。四味。</p>
<!-- /wp:paragraph -->

<!-- wp:paragraph -->
<p>阳明病，脉浮紧，咽燥口苦，腹满而喘，发热汗出，反恶热，身重。若发汗则<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_33.png">语；加温针必怵惕，烦躁不眠；若下之，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_34.png">，舌上苔者，属栀子豉汤证。第十七。用前第七方。</p>
<!-- /wp:paragraph -->

<!-- wp:paragraph -->
<p>阳明病，下之，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_35.png">而烦，胃中有燥屎，可攻，宜大承气汤。第十八。用前第十五方。</p>
<!-- /wp:paragraph -->

<!-- wp:paragraph -->
<p>太阳病，吐下发汗后，微烦，小便数，大便鞕者，与小承气汤和之。第十九。三味。</p>
<!-- /wp:paragraph -->

<!-- wp:paragraph -->
<p>大汗大下而厥者，属四逆汤。第二十。三味。</p>
<!-- /wp:paragraph -->

<!-- wp:paragraph -->
<p>太阳病，下之，气上冲者，与桂枝汤。第二十一。用前第三方。</p>
<!-- /wp:paragraph -->

<!-- wp:paragraph -->
<p>太阳病，下之后，脉促胸满者，属桂枝去芍药汤。第二十二。四味。</p>
<!-- /wp:paragraph -->

<!-- wp:paragraph -->
<p>若微寒者，属桂枝去芍药加附子汤。第二十三。五味。</p>
<!-- /wp:paragraph -->

<!-- wp:paragraph -->
<p>太阳桂枝证，反下之，利不止，脉促，喘而汗出者，属葛根黄芩黄连汤。第二十四。四味。</p>
<!-- /wp:paragraph -->

<!-- wp:paragraph -->
<p>太阳病，下之微喘者，表未解也，属桂枝加厚朴杏子汤。第二十五。七味。</p>
<!-- /wp:paragraph -->

<!-- wp:paragraph -->
<p>伤寒，不大便六七日，头痛有热者，与承气汤。小便清者，一云大便青。知不在里，当发汗，宜桂枝汤。第二十六。用前第三方。</p>
<!-- /wp:paragraph -->

<!-- wp:paragraph -->
<p>伤寒五六日，下之后，身热不去，心中结痛者，属栀子豉汤证。第二十七。用前第七方。</p>
<!-- /wp:paragraph -->

<!-- wp:paragraph -->
<p>伤寒下后，心烦腹满，卧起不安，属栀子厚朴汤。第二十八。三味。</p>
<!-- /wp:paragraph -->

<!-- wp:paragraph -->
<p>伤寒，以丸药下之，身热不去，微烦者，属栀子干姜汤。第二十九。二味。</p>
<!-- /wp:paragraph -->

<!-- wp:paragraph -->
<p>伤寒下之，续得下利不止。身疼痛，急当救里，后身疼痛，清便自调者，急当救表。救里宜四逆汤，救表宜桂枝汤。第三十。并用前方。</p>
<!-- /wp:paragraph -->

<!-- wp:paragraph -->
<p>太阳病，过经十余日，二三下之，柴胡证仍在，与小柴胡。呕止小安，郁郁微烦者，可与大柴胡汤。第三十一。八味。</p>
<!-- /wp:paragraph -->

<!-- wp:paragraph -->
<p>伤寒十三日不解，胸胁满而呕，日晡发潮热，微利。潮热者，实也，先服小柴胡汤以解外，后以柴胡加芒消汤主之。第三十二。八味。</p>
<!-- /wp:paragraph -->

<!-- wp:paragraph -->
<p>伤寒十三日，过经<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_36.png">语，有热也。若小便利，当大便鞕，而反利者，知以丸药下之也。脉和者，内实也，属调胃承气汤证。第三十三。用前第九方。</p>
<!-- /wp:paragraph -->

<!-- wp:paragraph -->
<p>伤寒八九日，下之，胸满烦惊，小便不利，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_37.png">语，身重，不可转侧者，属柴胡加龙骨牡蛎汤。第三十四。十二味。</p>
<!-- /wp:paragraph -->

<!-- wp:paragraph -->
<p>火逆下之，因烧针烦躁者，属桂枝甘草龙骨牡蛎汤。第三十五。四味。</p>
<!-- /wp:paragraph -->

<!-- wp:paragraph -->
<p>太阳病，脉浮而动数，头痛发热，盗汗，恶寒，反下之，膈内拒痛，短气躁烦，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_38.png">，心下因鞕，则为结胸，属大陷胸汤证。第三十六。用前第十方。</p>
<!-- /wp:paragraph -->

<!-- wp:paragraph -->
<p>伤寒五六日，呕而发热者，小柴胡汤证具，以他药下之，柴胡证仍在者，复与柴胡汤，必蒸蒸而振，却发热汗出而解。若心满而鞕痛者，此为结胸，大陷胸汤主之。但满而不痛者，为痞，属半夏泻心汤。第三十七。七味。</p>
<!-- /wp:paragraph -->

<!-- wp:paragraph -->
<p>本以下之，故心下痞，其人渴而口燥烦，小便不利者，属五苓散。第三十八。五味。</p>
<!-- /wp:paragraph -->

<!-- wp:paragraph -->
<p>伤寒中风，下之，其人下利日数十行，腹中雷鸣，心下痞鞕，干呕，心烦，复下之，其痞益甚，属甘草泻心汤。第三十九。六味。</p>
<!-- /wp:paragraph -->

<!-- wp:paragraph -->
<p>伤寒服药，下利不止，心下痞鞕，复下之，利不止，与理中，利益甚，属赤石脂禹余粮汤。第四十。二味。</p>
<!-- /wp:paragraph -->

<!-- wp:paragraph -->
<p>太阳病，外证未除，数下之，遂协热而利，利不止，心下痞鞕，表里不解，属桂枝人参汤。第四十一。五味。</p>
<!-- /wp:paragraph -->

<!-- wp:paragraph -->
<p>下后，不可更行桂枝汤，汗出而喘，无大热者，属麻黄杏子甘草石膏汤。第四十二。四味。</p>
<!-- /wp:paragraph -->

<!-- wp:paragraph -->
<p>阳明病，下之，外有热，手足温，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_39.png">，饥不能食，但头汗出，属栀子豉汤证。第四十三。用前第七方。</p>
<!-- /wp:paragraph -->

<!-- wp:paragraph -->
<p>伤寒吐后，腹胀满者，属调胃承气汤证。第四十四。用前第九方。</p>
<!-- /wp:paragraph -->

<!-- wp:paragraph -->
<p>病人无表里证，发热七八日，脉虽浮数，可下之。假令已下，脉数不解，不大便者，有瘀血，属抵当汤。第四十五。四味。</p>
<!-- /wp:paragraph -->

<!-- wp:paragraph -->
<p>本太阳病，反下之，腹满痛，属太阴也，属桂枝加芍药汤。第四十六。五味。</p>
<!-- /wp:paragraph -->

<!-- wp:paragraph -->
<p>伤寒六七日，大下，寸脉沉而迟，手足厥，下部脉不至，喉咽不利，唾脓血者，属麻黄升麻汤。第四十七。十四味。</p>
<!-- /wp:paragraph -->

<!-- wp:paragraph -->
<p>伤寒本自寒下，复吐下之，食入口即吐，属干姜黄芩黄连人参汤。第四十八。四味。</p>
<!-- /wp:paragraph -->