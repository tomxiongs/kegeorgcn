---
ID: 494
post_title: >
  黄帝内经·素问·太阴阳明论篇第二十九
post_name: "494"
author: Editor
post_date: 2020-08-31 00:00:00
layout: post
link: http://kege.org.cn/494
published: true
tags: [ ]
categories:
  - 素问
---
黄帝问曰：太阴阳明为表里，脾胃脉也，生病而异者何也？岐伯对曰：阴阳异位，更虚更实，更逆更从，或从内，或从外，所从不同，故病异名也。帝曰：愿闻其异状也。岐伯曰：阳者，天气也，主外；阴者，地气也，主内。故阳道实，阴道虚。故犯贼风虚邪者，阳受之；食饮不节，起居不时者，阴受之。阳受之则入六腑，阴受之则入五脏。入六腑则身热不得[efn_note]原文“则身热不时卧”之“时”字，当为“得”。《热论》：故身热不得卧也。《刺热篇》：热争则不得安卧。《逆调论》：有不得卧不能行而喘者，有不得卧，卧而喘者。在他篇犹屡见。据改之。 <span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之于鬯著《香草续校书 ·内经素问》（p.315），北京科学技术出版社，2017年1月第1版</em></span>[/efn_note]卧，上为喘呼；入五脏则䐜满闭塞，下为飧泄，久为肠澼。故喉主天气，咽主地气。故阳受风气，阴受湿气。<strong>故阴气从足上行至头，而下行循臂至指端；阳气从手上行至头，而下行至足。</strong>故曰阳病者上行极而下，阴病者下行极而上。<strong>故伤于风者，上先受之；伤于湿者，下先受之。</strong>

<span style="color: #808080;"><em>故阴气从足上行至头····而下行至足：手之三阴，从脏走手；手之三阳，从手走头；足之三阳，从头走足；足之三阴，从足走腹<span id="easy-footnote-1-732" class="easy-footnote-margin-adjust"></span>。《灵枢经·逆顺肥瘦第三十八》</em></span>

<span style="color: #808080;">故伤于风者，上先受之；伤于湿者，下先受之：身半已上者，邪中之也；身半已下者，湿中之也。<em>《灵枢经·邪气脏腑病形第四》</em></span>

帝曰：脾病而四肢不用何也？岐伯曰：四肢皆禀气于胃，而不得至经，必因于脾，乃得禀也。今脾病不能为胃行其津液，四肢不得禀水谷气，日以衰[efn_note]原文“气日以衰”，古抄本、元椠本无“气”字。晋蕃按：涉上句“气”字而复。下文作“日以益衰”，亦无“气”字。据删“气”字。<span style="color: #808080;"><em>参考文献田晋蕃著《内经素问校证》P125，中国中医药出版社，2015年12月第1版</em></span>[/efn_note]，脉道不利，筋骨肌肉皆无气以生，故不用焉。

帝曰：脾不主时何也？岐伯曰：脾者土也，治中央，常以四时长四脏，各十八日寄治，不得独主于时也。脾脏者，常著胃土之精也，土者生万物而法天地，故上下至头足，不得主时也。

帝曰：脾与胃以膜相连耳[efn_note]原文“脾与胃以膜相连耳”，新校正：按《太素》作“脾与胃以募相逆”。《说文》：“逆”，迎也；关东曰逆，关西曰迎，或曰逢。熊按：太素文或为源本。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之冯承熙著《校余偶识》（p.228），北京科学技术出版社，2017年1月第1版</em></span>[/efn_note]，而能为之行其津液何也？岐伯曰：足太阴者里也，其脉贯胃属脾络嗌，故太阴为之行气于三阴。阳明者表也，五脏六腑之海也，亦为之行气于三阳。脏腑各因其经而受气于阳明，故为胃行其津液。四肢不得禀水谷气，日以益衰，阴道不利，筋骨肌肉无气以生，故不用焉。