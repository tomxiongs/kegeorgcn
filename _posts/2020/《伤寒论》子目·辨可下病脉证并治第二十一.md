---
ID: 1163
post_title: >
  《伤寒论》子目·辨可下病脉证并治第二十一
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%8f%af%e4%b8%8b%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e4%ba%8c%e5%8d%81%e4%b8%80'
author: Editor
post_date: 2020-12-04 12:38:19
layout: post
link: http://kege.org.cn/1163
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合四十四法，方一十一首。</span></p>
<!-- /wp:paragraph -->

<!-- wp:paragraph -->
<p>阳明病，汗多者，急下之，宜大柴胡汤。第一。加大黄八味。一法用小承气汤。前别有二法。</p>
<!-- /wp:paragraph -->

<!-- wp:paragraph -->
<p>少阴病，得之二三日，口燥咽干者，急下之，宜大承气汤。第二。四味。</p>
<!-- /wp:paragraph -->

<!-- wp:paragraph -->
<p>少阴病，六七日腹满不大便者，急下之，宜大承气汤。第三。用前第二方。</p>
<!-- /wp:paragraph -->

<!-- wp:paragraph -->
<p>少阴病，下利清水，心下痛，口干者，可下之，宜大柴胡、大承气汤。第四。大柴胡汤用前第一方，大承气汤用前第二方。</p>
<!-- /wp:paragraph -->

<!-- wp:paragraph -->
<p>下利，三部脉平，心下鞕者，急下之，宜大承气汤。第五。用前第二方。</p>
<!-- /wp:paragraph -->

<!-- wp:paragraph -->
<p>下利，脉迟滑者，内实也。利未止，当下之，宜大承气汤。第六。用前第二方。</p>
<!-- /wp:paragraph -->

<!-- wp:paragraph -->
<p>阳明少阳合病，下利，脉不负者，顺也。脉滑数者，有宿食，当下之，宜大承气汤。第七。用前第二方。</p>
<!-- /wp:paragraph -->

<!-- wp:paragraph -->
<p>寸脉浮大反涩，尺中微而涩，故知有宿食。当下之，宜大承气汤。第八。用前第二方。</p>
<!-- /wp:paragraph -->

<!-- wp:paragraph -->
<p>下利，不欲食者，以有宿食，当下之，宜大承气汤。第九。用前第二方。</p>
<!-- /wp:paragraph -->

<!-- wp:paragraph -->
<p>下利，差，至其年月日时复发者，以病不尽，当下之，宜大承气汤。第十。用前第二方。</p>
<!-- /wp:paragraph -->

<!-- wp:paragraph -->
<p>病腹中满痛，此为实，当下之，宜大承气、大柴胡汤。第十一。大承气用前第二方。大柴胡用前第一方。</p>
<!-- /wp:paragraph -->

<!-- wp:paragraph -->
<p>下利，脉反滑，当有所去，下乃愈，宜大承气汤。第十二。用前第二方。</p>
<!-- /wp:paragraph -->

<!-- wp:paragraph -->
<p>腹满不减，减不足言，当下之，宜大柴胡、大承气汤。第十三。大柴胡用前第一方。大承气用前第二方。</p>
<!-- /wp:paragraph -->

<!-- wp:paragraph -->
<p>伤寒后，脉沉。沉者，内实也，下之解，宜大柴胡汤。第十四。用前第一方。</p>
<!-- /wp:paragraph -->

<!-- wp:paragraph -->
<p>伤寒六七日，目中不了了，睛不和，无表里证。大便难，身微热者，实也，急下之。宜大承气汤、大柴胡汤。第十五。大柴胡用前第一方，大承气用前第二方。</p>
<!-- /wp:paragraph -->

<!-- wp:paragraph -->
<p>太阳病未解，脉阴阳俱停，先振栗汗出而解。阴脉微者，下之解，宜大柴胡汤。第十六。用前第一方。一法，用调胃承气汤。</p>
<!-- /wp:paragraph -->

<!-- wp:paragraph -->
<p>脉双弦而迟者，心下鞕，脉大而紧者，阳中有阴也，可下之，宜大承气汤。第十七。用前第二方。</p>
<!-- /wp:paragraph -->

<!-- wp:paragraph -->
<p>结胸者，项亦强，如柔痉状，下之和。第十八。结胸门用大陷胸丸。</p>
<!-- /wp:paragraph -->

<!-- wp:paragraph -->
<p>病人无表里证，发热七八日，虽脉浮数者，可下之，宜大柴胡汤。第十九。用前第一方。</p>
<!-- /wp:paragraph -->

<!-- wp:paragraph -->
<p>太阳病，表证仍在，脉微而沉，不结胸，发狂，少腹满，小便利，下血愈，宜下之，以抵当汤。第二十。四味。</p>
<!-- /wp:paragraph -->

<!-- wp:paragraph -->
<p>太阳病，身黄脉沉结，少腹鞕，小便自利，其人如狂，血证谛，属抵当汤证。第二十一。用前第二十方。</p>
<!-- /wp:paragraph -->

<!-- wp:paragraph -->
<p>伤寒有热，少腹满，应小便不利，今反利，为有血。当下之，宜抵当丸。第二十二。四味。</p>
<!-- /wp:paragraph -->

<!-- wp:paragraph -->
<p>阳明病，但头汗出，小便不利，身必发黄。宜下之，菌陈蒿汤。第二十三。三味。</p>
<!-- /wp:paragraph -->

<!-- wp:paragraph -->
<p>阳明证，其人喜忘，必有蓄血，大便色黑，宜抵当汤下之，第二十四。用前第二十方。</p>
<!-- /wp:paragraph -->

<!-- wp:paragraph -->
<p>汗出<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_23.png">语，以有燥屎，过经可下之，宜大柴胡、大承气汤。第二十五。大柴胡用前第一方、大承气用前第二方。</p>
<!-- /wp:paragraph -->

<!-- wp:paragraph -->
<p>病人烦热，汗出，如疟状，日晡发热，脉实者，可下之，宜大柴胡、大承气汤。第二十六。大柴胡用前第一方、大承气用前第二方。</p>
<!-- /wp:paragraph -->

<!-- wp:paragraph -->
<p>阳明病，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_24.png">语，潮热，不能食，胃中有燥屎。若能食，但鞕耳，属大承气汤证。第二十七。用前第二方。</p>
<!-- /wp:paragraph -->

<!-- wp:paragraph -->
<p>下利<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_25.png">语者，有燥屎也，属小承气汤。第二十八。三味。</p>
<!-- /wp:paragraph -->

<!-- wp:paragraph -->
<p>得病二三日，脉弱，无太阳柴胡证，烦躁，心下痞。小便利，屎定鞕，宜大承气汤。第二十九。用前第二方，一云大柴胡汤。</p>
<!-- /wp:paragraph -->

<!-- wp:paragraph -->
<p>太阳中风，下利呕逆，表解，乃可攻之。属十枣汤。第三十。二味。</p>
<!-- /wp:paragraph -->

<!-- wp:paragraph -->
<p>太阳病不解，热结膀胱，其人如狂，宜桃核承气汤。第三十一。五味。</p>
<!-- /wp:paragraph -->

<!-- wp:paragraph -->
<p>伤寒七八日，身黄如橘子色，小便不利，腹微满者，属茵陈蒿汤证。第三十二。用前第二十三方。</p>
<!-- /wp:paragraph -->

<!-- wp:paragraph -->
<p>伤寒发热，汗出不解，心中痞鞕，呕吐下利者，属大柴胡汤证。第三十三。用前第一方。</p>
<!-- /wp:paragraph -->

<!-- wp:paragraph -->
<p>伤寒十余日，热结在里，往来寒热者，属大柴胡汤证。第三十四。用前第一方。</p>
<!-- /wp:paragraph -->

<!-- wp:paragraph -->
<p>但结胸，无大热，水结在胸胁也，头微汗出者，属大陷胸汤。第三十五。三味。</p>
<!-- /wp:paragraph -->

<!-- wp:paragraph -->
<p>伤寒六七日，结胸热实，脉沉紧，心下痛者，属大陷胸汤证。第三十六。用前第三十五方。</p>
<!-- /wp:paragraph -->

<!-- wp:paragraph -->
<p>阳明病，多汗，津液外出，胃中燥，大便必鞕，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_26.png">语，属小承气汤证。第三十七。用前第二十八方。</p>
<!-- /wp:paragraph -->

<!-- wp:paragraph -->
<p>阳明病不吐下，心烦者，属调胃承气汤。第三十八。三味。</p>
<!-- /wp:paragraph -->

<!-- wp:paragraph -->
<p>阳明病脉迟，虽汗出不恶寒，身必重，腹满而喘，有潮热，大便鞕，大承气汤主之；若汗出多，微发热恶寒，桂枝汤主之。热不潮，腹大满不通，与小承气汤。第三十九。大承气汤用前第二方，小承气汤用前第二十八方，桂枝汤五味。</p>
<!-- /wp:paragraph -->

<!-- wp:paragraph -->
<p>阳明病，潮热，大便微鞕，与大承气汤。若不大便六七日，恐有燥屎，与小承气汤。若不转气，不可攻之。后发热，大便复鞕者，宜以小承气和之。第四十。并用前方。</p>
<!-- /wp:paragraph -->

<!-- wp:paragraph -->
<p>阳明病，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_27.png">语，潮热，脉滑疾者，属小承气汤证。第四十一。用前第二十八方。</p>
<!-- /wp:paragraph -->

<!-- wp:paragraph -->
<p>二阳并病，太阳证罢，但发潮热，汗出，大便难，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_28.png">语者，下之愈，宜大承气汤。第四十二。用前第二方。</p>
<!-- /wp:paragraph -->

<!-- wp:paragraph -->
<p>病人小便不利，大便乍难乍易，微热喘冒者，属大承气汤证。第四十三。用前第二方。</p>
<!-- /wp:paragraph -->

<!-- wp:paragraph -->
<p>大下，六七日不大便，烦不解，腹满痛者，属大承气汤证。第四十四。用前第二方。</p>
<!-- /wp:paragraph -->