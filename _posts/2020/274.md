---
ID: 274
post_title: 灵枢经·肠胃第三十一
post_name: "274"
author: Editor
post_date: 2020-08-11 00:00:00
layout: post
link: http://kege.org.cn/274
published: true
tags: [ ]
categories:
  - 灵枢经
---
黄帝问于伯高曰：余愿闻六腑传谷者，肠胃之小大、长短、受谷之多少奈何？伯高曰：请尽言之。谷所从出入、浅深、远近、长短之度：唇至齿长九分，口广二寸半。齿以后至会厌深三寸半，大容五合。舌重十两，长七寸，广二寸半。咽门重十两，广一寸半，至胃长一尺六寸。胃纡曲屈，伸之长二尺六寸，大一尺五寸，径五寸，大容三斗五升。小肠后附脊，左环回周迭积，其注于回肠者，外附于脐上，回运环反十六曲，大二寸半，径八分分之少半，长三丈二尺。回肠当脐，右环回周叶[efn_note]“叶积”之“叶”，古代楚国方言，聚集的意思。从此处方言可以推测该实验结果来自古楚国，间接说明当时楚国医学相当发达。<span style="color: #808080;"><em>参考李今庸著《古医书研究》P56，学苑出版社，2019年7月第1版</em></span>[/efn_note]积而下，回运环反十六曲，大四寸，径一寸寸之少半，长二丈一尺。广肠傅脊，以受回肠，左环叶[efn_note]“叶积”之“叶”，古代楚国方言，聚集的意思。从此处方言可以推测该实验结果来自古楚国，间接说明当时楚国医学相当发达。<span style="color: #808080;"><em>参考李今庸著《古医书研究》P56，学苑出版社，2019年7月第1版</em></span>[/efn_note]积上下辟，大八寸，径二寸寸之大半，长二尺八寸。肠胃所入至所出，长六丈四寸四分，回曲环反三十二曲也。