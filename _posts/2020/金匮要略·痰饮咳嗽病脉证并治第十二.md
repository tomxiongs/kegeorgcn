---
ID: 1222
post_title: >
  金匮要略·痰饮咳嗽病脉证并治第十二
post_name: '%e9%87%91%e5%8c%ae%e8%a6%81%e7%95%a5%c2%b7%e7%97%b0%e9%a5%ae%e5%92%b3%e5%97%bd%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e4%ba%8c'
author: Editor
post_date: 2020-12-04 13:29:04
layout: post
link: http://kege.org.cn/1222
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 脉证二十一条 方十八首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷中</em></strong></p>
<!-- /wp:paragraph -->

<!-- wp:paragraph -->
<p>问曰：夫饮有四，何谓也？师曰：有痰饮，有悬饮，有溢饮，有支饮。</p>
<!-- /wp:paragraph -->

<!-- wp:paragraph -->
<p>问曰：四饮何以为异？师曰：其人素盛今瘦，水走肠间，沥沥有声，谓之痰饮。饮后水流在胁下，咳唾引痛，谓之悬饮。饮水流行，归于四肢，当汗出而不汗出，身体疼重，谓之溢饮。咳逆倚息，短气不得卧，其形如肿，谓之支饮。</p>
<!-- /wp:paragraph -->

<!-- wp:paragraph -->
<p>水在心，心下坚筑，短气，恶水不欲饮。</p>
<!-- /wp:paragraph -->

<!-- wp:paragraph -->
<p>水在肺，吐涎沫，欲饮水。</p>
<!-- /wp:paragraph -->

<!-- wp:paragraph -->
<p>水在脾，少气身重。</p>
<!-- /wp:paragraph -->

<!-- wp:paragraph -->
<p>水在肝，胁下支满，嚏而痛。</p>
<!-- /wp:paragraph -->

<!-- wp:paragraph -->
<p>水在肾，心下悸。</p>
<!-- /wp:paragraph -->

<!-- wp:paragraph -->
<p>夫心下有留饮，其人背寒冷如手大。</p>
<!-- /wp:paragraph -->

<!-- wp:paragraph -->
<p>留饮者，胁下痛引缺盆，咳嗽则辄已。一作转甚。</p>
<!-- /wp:paragraph -->

<!-- wp:paragraph -->
<p>胸中有留饮，其人短气而渴，四肢历节痛。脉沉者，有留饮。</p>
<!-- /wp:paragraph -->

<!-- wp:paragraph -->
<p>膈上病痰，满喘咳吐，发则寒热，背痛腰疼，目泣自出，其人振振身<img alt="978-7-117-06723-2-Part02-7.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part02-7.jpg">剧，必有伏饮。</p>
<!-- /wp:paragraph -->

<!-- wp:paragraph -->
<p>夫病人饮水多，必暴喘满。凡食少饮多，水停心下。甚者则悸，微者短气。</p>
<!-- /wp:paragraph -->

<!-- wp:paragraph -->
<p>脉双弦者，寒也，皆大下后善虚。脉偏弦者，饮也。</p>
<!-- /wp:paragraph -->

<!-- wp:paragraph -->
<p>肺饮不弦，但苦喘短气。</p>
<!-- /wp:paragraph -->

<!-- wp:paragraph -->
<p>支饮亦喘而不能卧，加短气，其脉平也。</p>
<!-- /wp:paragraph -->

<!-- wp:paragraph -->
<p>病痰饮者，当以温药和之。</p>
<!-- /wp:paragraph -->

<!-- wp:paragraph -->
<p>心下有痰饮，胸胁支满，目眩，苓桂术甘汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_121">茯苓桂枝白术甘草汤方</h3>
<!-- /wp:heading -->

<!-- wp:paragraph -->
<p>茯苓四两 桂枝 白术各三两 甘草二两</p>
<!-- /wp:paragraph -->

<!-- wp:paragraph -->
<p>上四味，以水六升，煮取三升，分温三服，小便则利。</p>
<!-- /wp:paragraph -->

<!-- wp:paragraph -->
<p>夫短气有微饮，当从小便去之，苓桂术甘汤主之；方见上。肾气丸亦主之。方见脚气中。</p>
<!-- /wp:paragraph -->

<!-- wp:paragraph -->
<p>病者脉伏，其人欲自利，利反快，虽利，心下续坚满，此为留饮欲去故也，甘遂半夏汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_122">甘遂半夏汤方</h3>
<!-- /wp:heading -->

<!-- wp:paragraph -->
<p>甘遂大者，三枚 半夏十二枚，以水一升，煮取半升，去滓 芍药五枚 甘草如指大一枚，炙，一本作无</p>
<!-- /wp:paragraph -->

<!-- wp:paragraph -->
<p>上四味，以水二升，煮取半升，去滓，以蜜半升，和药汁煎取八合，顿服之。</p>
<!-- /wp:paragraph -->

<!-- wp:paragraph -->
<p>脉浮而细滑，伤饮。</p>
<!-- /wp:paragraph -->

<!-- wp:paragraph -->
<p>脉弦数，有寒饮，冬夏难治。</p>
<!-- /wp:paragraph -->

<!-- wp:paragraph -->
<p>脉沉而弦者，悬饮内痛。</p>
<!-- /wp:paragraph -->

<!-- wp:paragraph -->
<p>病悬饮者，十枣汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_123">十枣汤方</h3>
<!-- /wp:heading -->

<!-- wp:paragraph -->
<p>芫花熬 甘遂 大戟各等分</p>
<!-- /wp:paragraph -->

<!-- wp:paragraph -->
<p>上三味，捣筛，以水一升五合，先煮肥大枣十枚，取八合，去滓，内药末。强人服一钱匕，羸人服半钱，平旦温服之；不下者，明日更加半钱，得快下后，糜粥自养。</p>
<!-- /wp:paragraph -->

<!-- wp:paragraph -->
<p>病溢饮者，当发其汗，大青龙汤主之；小青龙汤亦主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_124">大青龙汤方</h3>
<!-- /wp:heading -->

<!-- wp:paragraph -->
<p>麻黄六两，去节 桂枝二两，去皮 甘草二两，炙 杏仁四十个，去皮尖 生姜三两 大枣十二枚 石膏如鸡子大，碎</p>
<!-- /wp:paragraph -->

<!-- wp:paragraph -->
<p>上七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗。汗多者，温粉粉之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_125">小青龙汤方</h3>
<!-- /wp:heading -->

<!-- wp:paragraph -->
<p>麻黄去节，三两 芍药三两 五味子半升 干姜三两 甘草三两，炙 细辛三两 桂枝三两，去皮 半夏半升，汤洗</p>
<!-- /wp:paragraph -->

<!-- wp:paragraph -->
<p>上八味，以水一斗，先煮麻黄，减二升，去上沫，内诸药，煮取三升，去滓，温服一升。</p>
<!-- /wp:paragraph -->

<!-- wp:paragraph -->
<p>膈间支饮，其人喘满，心下痞坚，面色黧黑，其脉沉紧，得之数十日，医吐下之不愈，木防己汤主之。虚者即愈，实者三日复发，复与不愈者，宜木防己汤去石膏加茯苓芒硝汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_126">木防己汤方</h3>
<!-- /wp:heading -->

<!-- wp:paragraph -->
<p>木防己三两 石膏十二枚，如鸡子大 桂枝二两人参四两</p>
<!-- /wp:paragraph -->

<!-- wp:paragraph -->
<p>上四味，以水六升，煮取二升，分温再服。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_127">木防己加茯苓芒硝汤方</h3>
<!-- /wp:heading -->

<!-- wp:paragraph -->
<p>木防己 桂枝各二两 人参 茯苓各四两 芒硝三合</p>
<!-- /wp:paragraph -->

<!-- wp:paragraph -->
<p>上五味，以水六升，煮取二升，去滓，内芒硝，再微煎，分温再服，微利则愈。</p>
<!-- /wp:paragraph -->

<!-- wp:paragraph -->
<p>心下有支饮，其人苦冒眩，泽泻汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_128">泽泻汤方</h3>
<!-- /wp:heading -->

<!-- wp:paragraph -->
<p>泽泻五两 白术二两</p>
<!-- /wp:paragraph -->

<!-- wp:paragraph -->
<p>上二味，以水二升，煮取一升，分温再服。</p>
<!-- /wp:paragraph -->

<!-- wp:paragraph -->
<p>支饮胸满者，厚朴大黄汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_129">厚朴大黄汤方</h3>
<!-- /wp:heading -->

<!-- wp:paragraph -->
<p>厚朴一尺 大黄六两 枳实四枚</p>
<!-- /wp:paragraph -->

<!-- wp:paragraph -->
<p>上三味，以水五升，煮取二升，分温再服。</p>
<!-- /wp:paragraph -->

<!-- wp:paragraph -->
<p>支饮不得息，葶苈大枣泻肺汤主之。方见肺痈中。</p>
<!-- /wp:paragraph -->

<!-- wp:paragraph -->
<p>呕家本渴，渴者为欲解；今反不渴，心下有支饮故也，小半夏汤主之。《千金》云，小半夏加茯苓汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_130">小半夏汤方</h3>
<!-- /wp:heading -->

<!-- wp:paragraph -->
<p>半夏一升生 姜半斤</p>
<!-- /wp:paragraph -->

<!-- wp:paragraph -->
<p>上二味，以水七升，煮取一升半，分温再服。</p>
<!-- /wp:paragraph -->

<!-- wp:paragraph -->
<p>腹满，口舌干燥，此肠间有水气，己椒苈黄丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_131">防己椒目葶苈大黄丸方</h3>
<!-- /wp:heading -->

<!-- wp:paragraph -->
<p>防己 椒目 葶苈熬 大黄各一两</p>
<!-- /wp:paragraph -->

<!-- wp:paragraph -->
<p>上四味，末之，蜜丸如梧子大，先食饮服一丸，日三服，稍增，口中有津液。渴者，加芒硝半两。</p>
<!-- /wp:paragraph -->

<!-- wp:paragraph -->
<p>卒呕吐，心下痞，膈间有水，眩悸者，小半夏加茯苓汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_132">小半夏加茯苓汤方</h3>
<!-- /wp:heading -->

<!-- wp:paragraph -->
<p>半夏一升生 姜半斤 茯苓三两，一法四两</p>
<!-- /wp:paragraph -->

<!-- wp:paragraph -->
<p>上三味，以水七升，煮取一升五合，分温再服。</p>
<!-- /wp:paragraph -->

<!-- wp:paragraph -->
<p>假令瘦人，脐下有悸，吐涎沫而癫眩，此水也，五苓散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_133">五苓散方</h3>
<!-- /wp:heading -->

<!-- wp:paragraph -->
<p>泽泻一两一分 猪苓三分，去皮 茯苓三分 白术三分 桂二分，去皮</p>
<!-- /wp:paragraph -->

<!-- wp:paragraph -->
<p>上五味，为末，白饮服方寸匕，日三服，多饮暖水，汗出愈。</p>
<!-- /wp:paragraph -->

<!-- wp:heading -->
<h2 id="hanvon_toc_134">附方</h2>
<!-- /wp:heading -->

<!-- wp:heading {"level":3} -->
<h3 id="hanvon_toc_135"><strong>《外台》茯苓饮</strong></h3>
<!-- /wp:heading -->

<!-- wp:paragraph -->
<p>治心胸中有停痰宿水，自吐出水后，心胸间虚气，满不能食，消痰气，令能食。</p>
<!-- /wp:paragraph -->

<!-- wp:paragraph -->
<p>茯苓 人参 白术各三两 枳实二两 橘皮二两半 生姜四两</p>
<!-- /wp:paragraph -->

<!-- wp:paragraph -->
<p>上六味，水六升，煮取一升八合，分温三服，如人行八九里进之。</p>
<!-- /wp:paragraph -->

<!-- wp:paragraph -->
<p>咳家，其脉弦，为有水，十枣汤主之。方见上。</p>
<!-- /wp:paragraph -->

<!-- wp:paragraph -->
<p>夫有支饮家，咳烦，胸中痛者，不卒死，至一百日或一岁，宜十枣汤。方见上。</p>
<!-- /wp:paragraph -->

<!-- wp:paragraph -->
<p>久咳数岁，其脉弱者，可治；实大数者，死。其脉虚者，必苦冒，其人本有支饮在胸中故也，治属饮家。</p>
<!-- /wp:paragraph -->

<!-- wp:paragraph -->
<p>咳逆，倚息不得卧，小青龙汤主之。方见上及肺痈中。</p>
<!-- /wp:paragraph -->

<!-- wp:paragraph -->
<p>青龙汤下已，多唾口燥，寸脉沉，尺脉微，手足厥逆，气从小腹上冲胸咽，手足痹，其面翕热如醉状，因复下流阴股，小便难，时复冒者，与茯苓桂枝五味子甘草汤，治其气冲。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_136"><strong>桂苓五味甘草汤</strong>方</h3>
<!-- /wp:heading -->

<!-- wp:paragraph -->
<p>茯苓四两 桂枝四两，去皮 甘草炙，三两 五味子半升</p>
<!-- /wp:paragraph -->

<!-- wp:paragraph -->
<p>上四味，以水八升，煮取三升，去滓，分三温服。</p>
<!-- /wp:paragraph -->

<!-- wp:paragraph -->
<p>冲气即低，而反更咳，胸满者，用桂苓五味甘草汤，去桂加干姜、细辛，以治其咳满。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_137"><strong>苓甘五味姜辛汤</strong>方</h3>
<!-- /wp:heading -->

<!-- wp:paragraph -->
<p>茯苓四两 甘草 干姜 细辛各三两 五味子半升</p>
<!-- /wp:paragraph -->

<!-- wp:paragraph -->
<p>上五味，以水八升，煮取三升，去滓，温服半升，日三服。</p>
<!-- /wp:paragraph -->

<!-- wp:paragraph -->
<p>咳满即止，而更复渴，冲气复发者，以细辛、干姜为热药也。服之当遂渴，而渴反止者，为支饮也。支饮者，法当冒，冒者必呕，呕者复内半夏，以去其水。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_138"><strong>桂苓五味甘草去桂加干姜细辛半夏汤</strong>方</h3>
<!-- /wp:heading -->

<!-- wp:paragraph -->
<p>茯苓四两 甘草 细辛 干姜各二两 五味子 半夏各半升</p>
<!-- /wp:paragraph -->

<!-- wp:paragraph -->
<p>上六味，以水八升，煮取三升，去滓，温服半升，日三服。</p>
<!-- /wp:paragraph -->

<!-- wp:paragraph -->
<p>水去呕止，其人形肿者，加杏仁主之。其证应内麻黄，以其人遂痹，故不内之。若逆而内之者，必厥。所以然者，以其人血虚，麻黄发其阳故也。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_139"><strong>苓甘五味加姜辛半夏杏仁汤</strong>方</h3>
<!-- /wp:heading -->

<!-- wp:paragraph -->
<p>茯苓四两 甘草三两 五味子半升 干姜三两 细辛三两 半夏半升 杏仁半升，去皮尖</p>
<!-- /wp:paragraph -->

<!-- wp:paragraph -->
<p>上七味，以水一斗，煮取三升，去滓，温服半升，日三服。</p>
<!-- /wp:paragraph -->

<!-- wp:paragraph -->
<p>若面热如醉，此为胃热上冲，熏其面，加大黄以利之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_140"><strong>苓甘五味加姜辛半杏大黄汤</strong>方</h3>
<!-- /wp:heading -->

<!-- wp:paragraph -->
<p>茯苓四两 甘草三两 五味子半升 干姜三两 细辛三两 半夏半升 杏仁半升 大黄三两</p>
<!-- /wp:paragraph -->

<!-- wp:paragraph -->
<p>上八味，以水一斗，煮取三升，去滓，温服半升，日三服。</p>
<!-- /wp:paragraph -->

<!-- wp:paragraph -->
<p>先渴后呕，为水停心下，此属饮家，小半夏茯苓汤主之。方见上。</p>
<!-- /wp:paragraph -->