---
ID: 1115
post_title: >
  伤寒论·辨不可发汗病脉证并治第十五
post_name: '%e8%be%a8%e4%b8%8d%e5%8f%af%e5%8f%91%e6%b1%97%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e4%ba%94'
author: Editor
post_date: 2020-12-04 10:14:27
layout: post
link: http://kege.org.cn/1115
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第七</strong></p>
<p><strong>辨不可发汗病脉证并治第十五</strong></p>
<p>一法，方本阙。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>夫以为疾病至急，仓卒寻按，要者难得，故重集诸可与不可方治，比之三阴三阳篇中，此易见也。又时有不止是三阳三阴，出在诸可与不可中也。</p>
<!-- /wp:paragraph -->

<!-- wp:paragraph -->
<p>少阴病，脉细沉数，病为在里，不可发汗。</p>
<!-- /wp:paragraph -->

<!-- wp:paragraph -->
<p>脉浮紧者，法当身疼痛，宜以汗解之。假令尺中迟者，不可发汗。何以知然？以荣气不足，血少故也。</p>
<!-- /wp:paragraph -->

<!-- wp:paragraph -->
<p>少阴病，脉微，不可发汗，亡阳故也。</p>
<!-- /wp:paragraph -->

<!-- wp:paragraph -->
<p>脉濡而弱，弱反在关，濡反在巅，微反在上，涩反在下。微则阳气不足，涩则无血，阳气反微，中风汗出，而反躁烦，涩则无血，厥而且寒，阳微发汗，躁不得眠。</p>
<!-- /wp:paragraph -->

<!-- wp:paragraph -->
<p>动气在右，不可发汗，发汗则衄而渴，心苦烦，饮即吐水。</p>
<!-- /wp:paragraph -->

<!-- wp:paragraph -->
<p>动气在左，不可发汗。发汗则头眩，汗不止，筋惕肉<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_1.png" alt="img" width="17" height="17" />。</p>
<!-- /wp:paragraph -->

<!-- wp:paragraph -->
<p>动气在上，不可发汗。发汗则气上冲，正在心端。</p>
<!-- /wp:paragraph -->

<!-- wp:paragraph -->
<p>动气在下，不可发汗。发汗则无汗，心中大烦，骨节苦疼，目运恶寒，食则反吐，谷不得前。</p>
<!-- /wp:paragraph -->

<!-- wp:paragraph -->
<p>咽中闭塞，不可发汗。发汗则吐血，气微绝，手足厥冷，欲得蜷卧，不能自温。</p>
<!-- /wp:paragraph -->

<!-- wp:paragraph -->
<p>诸脉得数，动微弱者，不可发汗。发汗则大便难，腹中干一云小便难胞中干，胃躁而烦，其形相象，根本异源。</p>
<!-- /wp:paragraph -->

<!-- wp:paragraph -->
<p>脉濡而弱，弱反在关，濡反在巅，弦反在上，微反在下。弦为阳运，微为阴寒，上实下虚，意欲得温。微弦为虚，不可发汗，发汗则寒栗，不能自还。</p>
<!-- /wp:paragraph -->

<!-- wp:paragraph -->
<p>咳者则剧，数吐涎沫，咽中必干，小便不利，心中饥烦，晬时而发，其形似疟，有寒无热，虚而寒栗。咳而发汗，蜷而苦满，腹中复坚。</p>
<!-- /wp:paragraph -->

<!-- wp:paragraph -->
<p>厥，脉紧，不可发汗。发汗则声乱，咽嘶舌萎，声不得前。</p>
<!-- /wp:paragraph -->

<!-- wp:paragraph -->
<p>诸逆发汗，病微者难差，剧者言乱，目眩者死一云<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_2.png" alt="img" width="18" height="18" />言目眩睛乱者死，命将难全。</p>
<!-- /wp:paragraph -->

<!-- wp:paragraph -->
<p>太阳病，得之八九日，如疟状，发热恶寒，热多寒少，其人不呕，清便续自可，一日二三度发，脉微而恶寒者，此阴阳俱虚，不可更发汗也。</p>
<!-- /wp:paragraph -->

<!-- wp:paragraph -->
<p>太阳病，发热恶寒，热多寒少，脉微弱者，无阳也，不可发汗。</p>
<!-- /wp:paragraph -->

<!-- wp:paragraph -->
<p>咽喉干燥者，不可发汗。</p>
<!-- /wp:paragraph -->

<!-- wp:paragraph -->
<p>亡血不可发汗，发汗则寒栗而振。</p>
<!-- /wp:paragraph -->

<!-- wp:paragraph -->
<p>衄家不可发汗，汗出必额上陷，脉急紧，直视不能眴，不得眠。音见上。</p>
<!-- /wp:paragraph -->

<!-- wp:paragraph -->
<p>汗家不可发汗，发汗必恍惚心乱，小便已，阴疼，宜禹余粮丸。一。方本阙。</p>
<!-- /wp:paragraph -->

<!-- wp:paragraph -->
<p>淋家不可发汗，发汗必便血。</p>
<!-- /wp:paragraph -->

<!-- wp:paragraph -->
<p>疮家虽身疼痛，不可发汗，汗出则痉。</p>
<!-- /wp:paragraph -->

<!-- wp:paragraph -->
<p>下利不可发汗，汗出必胀满。</p>
<!-- /wp:paragraph -->

<!-- wp:paragraph -->
<p>咳而小便利，若失小便者，不可发汗，汗出则四肢厥逆冷。</p>
<!-- /wp:paragraph -->

<!-- wp:paragraph -->
<p>伤寒一二日至四五日厥者，必发热。前厥者，后必热；厥深者，热亦深；厥微者，热亦微。厥应下之，而反发汗者，必口伤烂赤。</p>
<!-- /wp:paragraph -->

<!-- wp:paragraph -->
<p>伤寒脉弦细，头痛发热者，属少阳，少阳不可发汗。</p>
<!-- /wp:paragraph -->

<!-- wp:paragraph -->
<p>伤寒头痛，翕翕发热，形象中风，常微汗出。自呕者，下之益烦，心懊<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_3.png" alt="img" width="18" height="18" />如饥；发汗则致痓，身强，难以伸屈；熏之则发黄，不得小便，久则发咳唾。</p>
<!-- /wp:paragraph -->

<!-- wp:paragraph -->
<p>太阳与少阳并病，头项强痛，或眩冒，时如结胸，心下痞硬者，不可发汗。</p>
<!-- /wp:paragraph -->

<!-- wp:paragraph -->
<p>太阳病发汗，因致痉。</p>
<!-- /wp:paragraph -->

<!-- wp:paragraph -->
<p>少阴病，咳而下利，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt007_4.png" alt="img" width="18" height="18" />语者，此被火气劫故也。小便必难，以强责少阴汗也。</p>
<!-- /wp:paragraph -->

<!-- wp:paragraph -->
<p>少阴病，但厥无汗，而强发之，必动其血，未知从何道出，或从口鼻，或从目出者，是名下厥上竭，为难治。</p>
<!-- /wp:paragraph -->