---
ID: 1240
post_title: >
  金匮要略·妇人妊娠病脉证并治第二十
post_name: '%e9%87%91%e5%8c%ae%e8%a6%81%e7%95%a5%c2%b7%e5%a6%87%e4%ba%ba%e5%a6%8a%e5%a8%a0%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e4%ba%8c%e5%8d%81'
author: Editor
post_date: 2020-12-04 14:49:25
layout: post
link: http://kege.org.cn/1240
published: true
tags: [ ]
categories:
  - 金匮要略
---
<!-- wp:paragraph -->
<p><span class="has-inline-color has-secondary-color">证三条 方八首</span></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷下</em></strong></p>
<!-- /wp:paragraph -->

<!-- wp:paragraph -->
<p>师曰：妇人得平脉，阴脉小弱，其人渴，不能食，无寒热，名妊娠，桂枝汤主之。方见下利中。于法六十日当有此证，设有医治逆者，却一月，加吐下者，则绝之。</p>
<!-- /wp:paragraph -->

<!-- wp:paragraph -->
<p>妇人宿有癥病，经断未及三月，而得漏下不止，胎动在脐上者，为癥痼害。妊娠六月动者，前三月经水利时，胎也。下血者，后断三月衃也。所以血不止者，其癥不去故也，当下其癥，桂枝茯苓丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_215"><strong>桂枝茯苓丸</strong>方</h3>
<!-- /wp:heading -->

<!-- wp:paragraph -->
<p>桂枝 茯苓 牡丹去心 桃仁去皮尖，熬 芍药各等分</p>
<!-- /wp:paragraph -->

<!-- wp:paragraph -->
<p>上五味，末之，炼蜜和丸，如兔屎大，每日食前服一丸，不知，加至三丸。</p>
<!-- /wp:paragraph -->

<!-- wp:paragraph -->
<p>妇人怀娠六七月，脉弦发热，其胎愈胀，腹痛恶寒者，少腹如扇，所以然者，子脏开故也，当以附子汤温其脏。方未见。</p>
<!-- /wp:paragraph -->

<!-- wp:paragraph -->
<p>师曰：妇人有漏下者，有半产后因续下血都不绝者，有妊娠下血者。假令妊娠腹中痛，为胞阻，胶艾汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_216">芎归胶艾汤方</h3>
<!-- /wp:heading -->

<!-- wp:paragraph -->
<p>一方加干姜一两。胡洽治妇人胞动无干姜。</p>
<!-- /wp:paragraph -->

<!-- wp:paragraph -->
<p>芎<img alt="978-7-117-06723-2-Part03-1.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-1.jpg">&nbsp;阿胶 甘草各二两 艾叶 当归各三两 芍药四两 干地黄四两</p>
<!-- /wp:paragraph -->

<!-- wp:paragraph -->
<p>上七味，以水五升，清酒三升，合煮，取三升，去滓，内胶，令消尽，温服一升，日三服，不差更作。</p>
<!-- /wp:paragraph -->

<!-- wp:paragraph -->
<p>妇人怀娠，腹中<img alt="978-7-117-06723-2-Part03-2.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-2.jpg">痛，当归芍药散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_217"><strong>当归芍药散</strong>方</h3>
<!-- /wp:heading -->

<!-- wp:paragraph -->
<p>当归三两 芍药一斤 茯苓四两 白术四两 泽泻半斤 芎<img alt="978-7-117-06723-2-Part03-3.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-3.jpg">半斤，一作三两</p>
<!-- /wp:paragraph -->

<!-- wp:paragraph -->
<p>上六味，杵为散，取方寸匕，酒和，日三服。</p>
<!-- /wp:paragraph -->

<!-- wp:paragraph -->
<p>妊娠呕吐不止，干姜人参半夏丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_218"><strong>干姜人参半夏丸</strong>方</h3>
<!-- /wp:heading -->

<!-- wp:paragraph -->
<p>干姜 人参各一两 半夏二两</p>
<!-- /wp:paragraph -->

<!-- wp:paragraph -->
<p>上三味，末之，以生姜汁糊为丸，如梧子大，饮服十丸，日三服。</p>
<!-- /wp:paragraph -->

<!-- wp:paragraph -->
<p>妊娠小便难，饮食如故，归母苦参丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_219"><strong>当归贝母苦参丸</strong></h3>
<!-- /wp:heading -->

<!-- wp:paragraph -->
<p>方男子加滑石半两。</p>
<!-- /wp:paragraph -->

<!-- wp:paragraph -->
<p>当归 贝母 苦参各四两</p>
<!-- /wp:paragraph -->

<!-- wp:paragraph -->
<p>上三味，末之，炼蜜丸如小豆大，饮服三丸，加至十丸。</p>
<!-- /wp:paragraph -->

<!-- wp:paragraph -->
<p>妊娠有水气，身重，小便不利，洒淅恶寒，起则头眩，葵子茯苓散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_220"><strong>葵子茯苓散</strong>方</h3>
<!-- /wp:heading -->

<!-- wp:paragraph -->
<p>葵子一斤 茯苓三两</p>
<!-- /wp:paragraph -->

<!-- wp:paragraph -->
<p>上二味，杵为散，饮服方寸匕，日三服，小便利则愈。</p>
<!-- /wp:paragraph -->

<!-- wp:paragraph -->
<p>妇人妊娠，宜常服当归散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_221"><strong>当归散</strong>方</h3>
<!-- /wp:heading -->

<!-- wp:paragraph -->
<p>当归 黄芩 芍药 芎<img alt="978-7-117-06723-2-Part03-4.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-4.jpg">各一斤 白术半斤</p>
<!-- /wp:paragraph -->

<!-- wp:paragraph -->
<p>上五味，杵为散，酒饮服方寸匕，日再服。妊娠常服即易产，胎无苦疾，产后百病悉主之。</p>
<!-- /wp:paragraph -->

<!-- wp:paragraph -->
<p>妊娠养胎，白术散主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_222"><strong>白术散</strong>方见《外台》。</h3>
<!-- /wp:heading -->

<!-- wp:paragraph -->
<p>白术四分 芎<img alt="978-7-117-06723-2-Part03-5.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-5.jpg">四分 蜀椒三分，去汗 牡蛎二分</p>
<!-- /wp:paragraph -->

<!-- wp:paragraph -->
<p>上四味，杵为散，酒服一钱匕，日三服，夜一服。但苦痛，加芍药；心下毒痛，倍加芎<img alt="978-7-117-06723-2-Part03-6.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part03-6.jpg">；心烦吐痛，不能食饮，加细辛一两，半夏大者二十枚，服之后更以醋浆水服之；若呕，以醋浆水服之复不解者，小麦汁服之；已后渴者，大麦粥服之。病虽愈，服之勿置。</p>
<!-- /wp:paragraph -->

<!-- wp:paragraph -->
<p>妇人伤胎，怀身腹满，不得小便，从腰以下重，如有水气状，怀身七月，太阴当养不养，此心气实，当刺泻劳宫及关元，小便微利则愈。见《王函》。</p>
<!-- /wp:paragraph -->