---
ID: 1232
post_title: >
  金匮要略·惊悸吐衄下血胸满瘀血病脉证治第十六
post_name: '%e9%87%91%e5%8c%ae%e8%a6%81%e7%95%a5%c2%b7-%e6%83%8a%e6%82%b8%e5%90%90%e8%a1%84%e4%b8%8b%e8%a1%80%e8%83%b8%e6%bb%a1%e7%98%80%e8%a1%80%e7%97%85%e8%84%89%e8%af%81%e6%b2%bb%e7%ac%ac%e5%8d%81%e5%85%ad'
author: Editor
post_date: 2020-12-04 14:40:44
layout: post
link: http://kege.org.cn/1232
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">脉证十二条 方五首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷中</em></strong></p>
<!-- /wp:paragraph -->

<!-- wp:paragraph -->
<p>寸口脉动而弱，动即为惊，弱则为悸。</p>
<!-- /wp:paragraph -->

<!-- wp:paragraph -->
<p>师曰：尺脉浮，目睛晕黄，衄未止。晕黄去，目睛慧了，知衄今止。</p>
<!-- /wp:paragraph -->

<!-- wp:paragraph -->
<p>又曰：从春至夏衄者，太阳；从秋至冬衄者，阳明。</p>
<!-- /wp:paragraph -->

<!-- wp:paragraph -->
<p>衄家不可汗，汗出必额上陷脉紧急[efn_note]原文“汗出必额上陷，脉紧急”改为“汗出必额上陷脉紧急”。<span style="color: #808080;"><em>参考李今庸著《古医书研究》P280，学苑出版社，2019年7月第1版</em></span> [/efn_note]，直视不能眴，不得眠。</p>
<!-- /wp:paragraph -->

<!-- wp:paragraph -->
<p>病人面无色，无寒热。脉沉弦者，衄；浮弱，手按之绝者，下血；烦咳者，必吐血。</p>
<!-- /wp:paragraph -->

<!-- wp:paragraph -->
<p>夫吐血，咳逆上气，其脉数而有热，不得卧者，死。</p>
<!-- /wp:paragraph -->

<!-- wp:paragraph -->
<p>夫酒客咳者，必致吐血，此因极饮过度所致也。</p>
<!-- /wp:paragraph -->

<!-- wp:paragraph -->
<p>寸口脉弦而大，弦则为减，大则为芤，减则为寒，芤则为虚，寒虚相击，此名曰革，妇人则半产漏下，男子则亡血。</p>
<!-- /wp:paragraph -->

<!-- wp:paragraph -->
<p>亡血不可发其表，汗出即寒栗而振。</p>
<!-- /wp:paragraph -->

<!-- wp:paragraph -->
<p>病人胸满，唇痿舌青，口燥，但欲潄水不欲咽，无寒热，脉微大来迟，腹不满，其人言我满，为有瘀血。</p>
<!-- /wp:paragraph -->

<!-- wp:paragraph -->
<p>病者如热状，烦满，口干燥而渴，其脉反无热，此为阴伏，是瘀血也，当下之。</p>
<!-- /wp:paragraph -->

<!-- wp:paragraph -->
<p>火邪者，桂枝去芍药加蜀漆牡蛎龙骨救逆汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_170"><strong>桂枝救逆汤</strong>方</h3>
<!-- /wp:heading -->

<!-- wp:paragraph -->
<p>桂枝三两，去皮 甘草二两，炙 生姜三两 牡蛎五两，熬 龙骨四两 大枣十二枚 蜀漆三两，洗去腥</p>
<!-- /wp:paragraph -->

<!-- wp:paragraph -->
<p>上为末，以水一斗二升，先煮蜀漆，减二升，内诸药，煮取三升，去滓，温服一升。</p>
<!-- /wp:paragraph -->

<!-- wp:paragraph -->
<p>心下悸者，半夏麻黄丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_171"><strong>半夏麻黄丸</strong>方</h3>
<!-- /wp:heading -->

<!-- wp:paragraph -->
<p>半夏 麻黄等分</p>
<!-- /wp:paragraph -->

<!-- wp:paragraph -->
<p>上二味，末之，炼蜜和丸，小豆大，饮服三丸，日三服。</p>
<!-- /wp:paragraph -->

<!-- wp:paragraph -->
<p>吐血不止者，柏叶汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_172"><strong>柏叶汤</strong>方</h3>
<!-- /wp:heading -->

<!-- wp:paragraph -->
<p>柏叶 干姜各三两 艾三把</p>
<!-- /wp:paragraph -->

<!-- wp:paragraph -->
<p>上三味，以水五升，取马通汁一升，合煮，取一升，分温再服。</p>
<!-- /wp:paragraph -->

<!-- wp:paragraph -->
<p>下血，先便后血，此远血也，黄土汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_173"><strong>黄土汤</strong>方</h3>
<!-- /wp:heading -->

<!-- wp:paragraph -->
<p>亦主吐血、衄血。</p>
<!-- /wp:paragraph -->

<!-- wp:paragraph -->
<p>甘草 干地黄 白术 附子炮 阿胶 黄芩各三两 灶中黄土半斤</p>
<!-- /wp:paragraph -->

<!-- wp:paragraph -->
<p>上七味，以水八升，煮取三升，分温二服。</p>
<!-- /wp:paragraph -->

<!-- wp:paragraph -->
<p>下血，先血后便，此近血也，赤小豆当归散主之。方见狐惑中。</p>
<!-- /wp:paragraph -->

<!-- wp:paragraph -->
<p>心气不足，吐血，衄血，泻心汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_174"><strong>泻心汤</strong>方</h3>
<!-- /wp:heading -->

<!-- wp:paragraph -->
<p>亦治霍乱。</p>
<!-- /wp:paragraph -->

<!-- wp:paragraph -->
<p>大黄二两 黄连 黄芩各一两</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升，顿服之。</p>
<!-- /wp:paragraph -->