---
ID: 498
post_title: >
  黄帝内经·素问·评热病论篇第三十三
post_name: "498"
author: Editor
post_date: 2020-08-31 00:00:00
layout: post
link: http://kege.org.cn/498
published: true
tags: [ ]
categories:
  - 素问
---
黄帝问曰：有病温者，汗出辄复热，而脉躁疾不为汗衰，狂言不能食，病名为何？岐伯对曰：病名阴阳交，交者死也。帝曰：愿闻其说。岐伯曰：人所以汗出者，皆生于谷，谷生于精，今邪气交争于骨肉而得汗者，是邪却而精胜也，精胜则当能食而不复热。复热者邪气也，汗者精气也，今汗出而辄复热者，是邪胜也，不能食者，精无，俾也[efn_note]原文“精无俾也”之“俾”，（1）有些版本作“裨”，《说文》皆训为“益”，音义相同。（2）《太素》作“精无，瘅也”。<span style="color: #808080;"><em>参考文献田晋蕃著《内经素问校证》P133，中国中医药出版社，2015年12月第1版</em></span>[/efn_note]，汗出而热留者[efn_note]原文“病而留者”，据《脉经》而改为“汗出而热留者”。<span style="color: #808080;"><em>参考文献田晋蕃著《内经素问校证》P133，中国中医药出版社，2015年12月第1版</em></span>[/efn_note]，其寿可立而倾也。且夫《热论》曰：<strong>汗出而脉尚躁盛者死</strong>。今脉不与汗相应，此不胜其病也，其死明矣。狂言者是失志，失志者死。今见三死，不见一生，虽愈必死也。

<span style="color: #808080;"><em>汗出而脉尚躁盛者死：热病已得汗，而脉尚躁盛，此阴脉之极也，死。《灵枢经·热病第二十三》</em></span>

帝曰：有病身热汗出烦满，烦满不为汗解，此为何病？岐伯曰：汗出而身热者风也，汗出而烦满不解者厥也，病名曰风厥。帝曰：愿卒闻之。岐伯曰：巨阳主气，故先受邪，少阴与其为表里也，得热则上从之，从之则厥也。帝曰：治之奈何？岐伯曰：表里刺之，饮之汤[efn_note]原文“饮之服汤”之“服”字，《太素》、《脉经》无此字，据删之。且上篇有“饮之寒水”，用法同。<span style="color: #808080;"><em>参考文献田晋蕃著《内经素问校证》P134，中国中医药出版社，2015年12月第1版</em></span>[/efn_note]。

帝曰：劳风为病何如？岐伯曰：劳风法在肺下，其为病也，使人强上[efn_note]原文“使人强上冥视”之“上”字，疑为“工”字之误，“工”，盖“项”字之借，“项”谐“工”声，故借“工”为“项”。强工者，强项也。王冰注“故使人头项强而视不明”，即其证也。。 <span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》之于鬯著《香草续校书 ·内经素问》（p.318），北京科学技术出版社，2017年1月第1版</em></span>[/efn_note]冥视，唾出若涕，恶风而振寒，此为劳风之病。帝曰：治之奈何？岐伯曰：以救俯仰。巨阳引精者三日，中年者五日，不精者七日，咳出青黄涕，其状如脓，大如弹丸，从口中若鼻中出，不出则伤肺，伤肺则死也。

帝曰：有病肾风者，面胕痝然，壅害[efn_note]“害”，通“曷”，止也；“曷”通“遏”，微止也；“壅害”，即“壅遏”。《灵枢经·绝气第三十》：“壅遏营气”。《灵枢经·痈疽第八十一》：“壅遏而不得行”。参考李今庸著《古医书研究》P135，学苑出版社，2019年7月第1版[/efn_note]于言[efn_note]原文“面胕痝然壅，害于言”改为“面胕痝然，壅害于言”；“言”，通“音”，“壅害于言”，即“壅害于音”，音声不能轻扬，声如从室中言。此处不能解释为“不能说话”，而是说话有鼻音。参考李今庸著《古医书研究》P135，学苑出版社，2019年7月第1版[/efn_note]，可刺不？岐伯曰：虚不当刺，不当刺而刺，后五日其气必至。帝曰：其至何如？岐伯曰：至必少气时热，时热从胸背上至头，汗出手热，口干苦渴，小便黄，目下肿，腹中鸣，身重难以行，月事不来，烦而不能食，不能正偃，正偃则咳甚，病名曰风水，论在《刺法》中。

帝曰：愿闻其说。岐伯曰：邪之所凑，其气必虚。阴虚者，阳必凑之，故少气时热而汗出也。小便黄者，少腹中有热也。不能正偃者，胃中不和也。正偃则咳甚，上迫肺也。诸有水气者，微肿先见于目下也。帝曰：何以言？岐伯曰：水者阴也，目下亦阴也，腹者至阴之所居，故水在腹者，必使目下肿也。真气上逆，故口苦舌干，卧不得正偃，正偃则咳出清水也。诸水病者，故不得卧，卧则惊，惊则咳甚也。腹中鸣者，病本于胃也。薄脾则烦不能食，食不下者，胃脘隔也。身重难以行者，胃脉在足也。月事不来者，胞脉闭也，胞脉者属心而络于胞中，今气上迫肺，心气不得下通，故月事不来也。帝曰：善。