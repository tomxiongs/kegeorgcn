---
ID: 1209
post_title: >
  金匮要略·腹满寒疝宿食病脉证治第十
post_name: '%e9%87%91%e5%8c%ae%e8%a6%81%e7%95%a5%c2%b7%e8%85%b9%e6%bb%a1%e5%af%92%e7%96%9d%e5%ae%bf%e9%a3%9f%e7%97%85%e8%84%89%e8%af%81%e6%b2%bb%e7%ac%ac%e5%8d%81'
author: Editor
post_date: 2020-12-04 13:15:24
layout: post
link: http://kege.org.cn/1209
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 脉证十六条 方十四首</span></em></p>
<!-- /wp:paragraph -->

<!-- wp:paragraph -->
<p><em><strong>金匮要略方论 卷上</strong></em></p>
<!-- /wp:paragraph -->

<!-- wp:paragraph -->
<p>趺阳脉微弦，法当腹满，不满者必便难，两胠[efn_note]“胠”此处为“脚”之省文借字。《诸病源候论·大便病诸候·大便难候》说:“跗阳脉微弦,法当腹满。不满者,必大便难而脚痛,此虚寒从上向下也。”《外台秘要·淋并大小便难病门·大便难方》说:“跗阳脉微弦,法当腹满。不满者,必大便难而脚痛,此虚寒从下而上也。说明本节的“胠”字,不应当读为“胠胁”之“胠”,而应当读为“脚”字。“胠”乃“脚”之省文。马王堆汉墓出土帛书载“却谷食气”的“却”字省“卩”作“去”(见《文物》1975年第6期),则“脚”字自然也可以省“卩”作“胠”,故《灵枢·经脉第十》载足太阳经脉所生病的“脚痛”,马王堆汉墓出土医书则作“胠痛”(见《文物》1975年第6期);《素问·大奇论篇第四十八》载“肾雍脚下至少腹满”,其“脚下”二字,《甲乙经》卷十一第八、《太素·五藏脉诊则均作“法下”。正因为“胠”字是“脚”字的省文,故本节“必便难,而两胠疼痛”之句,在《诸病源候论》和《外台秘要》中均作“必大便难而脚痛”。前文“微弦”之脉加于“趺阳”,说明“虚寒”之邪病于“脾”,脾居中焦而主腹,故“法当腹满”。如腹不满者,乃虚寒不留于腹而下趋,其邪结于下焦,阳气不通,故为“便难”,为“脚痛”,是即所谓“此虚寒从上向下也”。在中医学里,“脾病”而有“脚痛之证,已早见于《黄帝内经》,如《素问·藏气法时论篇第二十二》所载“脾病者…脚下痛”之文,就是一例。这里“脚”字,不只是指“足部”,而是指的“整个下肢”,殆即所谓“腿”也。脚,又作“腳”。《汉书·高五王传》说:“股战而栗”,颜师古注说:“股,腳也”;《韩非子·难言》说:“孙子膑腳于魏”,所谓“膑腳”者,谓摘除其“膝盖骨也;《玉篇·肉部》说:“腘,曲腳也”;《广雅·释亲》说:“腳,胫也”,王念孙疏证说:“凡对文则膝以上为股,膝以下为胫”;《急就篇说:“股腳膝膑胫为柱”, 颜师古注说:“腳,足也”。“股”训“脚”,“膝”训“脚”,“腘朏”训“曲脚”,而“脚”又训“胫”,训“足”,是“脚”指“整个下肢”无疑。《金匮要略·趺蹶手指臂肿转筋狐疝蚘虫病脉证治第十九》说:“转筋之为病,其人臂脚直”,这里把“脚”与“臂”对举,亦可证“脚”为“整个下肢”。<span style="color: #808080;"><em>引自李今庸著《古医书研究》P266，学苑出版社，2019年7月第1版</em></span>[/efn_note]疼痛，此虚寒从上向下也[efn_note]原文“此虚寒从下上也”改为“此虚寒从上向下也”。《诸病源候论·大便病诸候·大便难候》说:“跗阳脉微弦,法 当腹满。不满者,必大便难而脚痛,此虚寒从上向下也。”《外台秘 要·淋并大小便难病门·大便难方》说:“跗阳脉微弦,法当腹满。不满者,必大便难而脚痛, 此虚寒从下而上也。</p>
<p><span style="color: #808080;"><em>参考李今庸著《古医书研究》P266，学苑出版社，2019年7月第1版</em></span>[/efn_note]，当以温药服之。</p>
<!-- /wp:paragraph -->

<!-- wp:paragraph -->
<p>病者腹满，按之不痛为虚，痛者为实，可下之。舌黄未下者，下之黄自去。</p>
<!-- /wp:paragraph -->

<!-- wp:paragraph -->
<p>腹满时减，复如故，此为寒，当与温药。</p>
<!-- /wp:paragraph -->

<!-- wp:paragraph -->
<p>病者痿黄，躁而不渴，胸中寒实，而利不止者死。</p>
<!-- /wp:paragraph -->

<!-- wp:paragraph -->
<p>寸口脉弦者，即胁下拘急而痛，其人啬啬恶寒也。</p>
<!-- /wp:paragraph -->

<!-- wp:paragraph -->
<p>夫中寒家，喜欠，其人清涕出，发热色和者，善嚏。</p>
<!-- /wp:paragraph -->

<!-- wp:paragraph -->
<p>中寒，其人下利，以里虚也，欲嚏不能，此人肚中寒。一云痛。</p>
<!-- /wp:paragraph -->

<!-- wp:paragraph -->
<p>夫瘦人绕脐痛，必有风冷，谷气不行，而反下之，其气必冲，不冲者，心下则痞。</p>
<!-- /wp:paragraph -->

<!-- wp:paragraph -->
<p>病腹满，发热十日，脉浮而数，饮食如故，厚朴七物汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_99">厚朴七物汤方</h3>
<!-- /wp:heading -->

<!-- wp:paragraph -->
<p>厚朴半斤 甘草 大黄各三两 大枣十枚 枳实五枚 桂枝二两 生姜五两</p>
<!-- /wp:paragraph -->

<!-- wp:paragraph -->
<p>上七味，以水一斗，煮取四升，温服八合，日三服。呕者加半夏五合；下利去大黄；寒多者加生姜至半斤。</p>
<!-- /wp:paragraph -->

<!-- wp:paragraph -->
<p>腹中寒气，雷鸣切痛，胸胁逆满，呕吐，附子粳米汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_100">附子粳米汤方</h3>
<!-- /wp:heading -->

<!-- wp:paragraph -->
<p>附子一枚，炮 半夏半升 甘草一两 大枣十枚 粳米半升</p>
<!-- /wp:paragraph -->

<!-- wp:paragraph -->
<p>上五味，以水八升，煮米熟，汤成，去滓，温服一升，日三服。</p>
<!-- /wp:paragraph -->

<!-- wp:paragraph -->
<p>痛而闭者，厚朴三物汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_101">厚朴三物汤方</h3>
<!-- /wp:heading -->

<!-- wp:paragraph -->
<p>厚朴八两 大黄四两 枳实五枚</p>
<!-- /wp:paragraph -->

<!-- wp:paragraph -->
<p>上三味，以水一斗二升，先煮二味，取五升，内大黄，煮取三升，温服一升。以利为度。</p>
<!-- /wp:paragraph -->

<!-- wp:paragraph -->
<p>按之心下满痛者，此为实也，当下之，宜大柴胡汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_102">大柴胡汤方</h3>
<!-- /wp:heading -->

<!-- wp:paragraph -->
<p>柴胡半斤 黄芩三两 芍药三两 半夏半升，洗枳实四枚，炙 大黄二两 大枣十二枚 生姜五两</p>
<!-- /wp:paragraph -->

<!-- wp:paragraph -->
<p>上八味，以水一斗二升，煮取六升，去滓，再煎，温服一升，日三服。</p>
<!-- /wp:paragraph -->

<!-- wp:paragraph -->
<p>腹满不减，减不足言，当须下之，宜大承气汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_103">大承气汤方</h3>
<!-- /wp:heading -->

<!-- wp:paragraph -->
<p>大黄四两，酒洗 厚朴半斤，去皮，炙 枳实五枚，炙 芒硝三合</p>
<!-- /wp:paragraph -->

<!-- wp:paragraph -->
<p>上四味，以水一斗，先煮二物，取五升，去滓，内大黄，煮取二升，内芒硝，更上火微一二沸，分温再服，下，余勿服。</p>
<!-- /wp:paragraph -->

<!-- wp:paragraph -->
<p>心胸中大寒痛，呕不能饮食，腹中寒，上冲皮起，出见有头足，上下痛而不可触近，大建中汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_104">大建中汤方</h3>
<!-- /wp:heading -->

<!-- wp:paragraph -->
<p>蜀椒二合，去汗 干姜四两 人参二两</p>
<!-- /wp:paragraph -->

<!-- wp:paragraph -->
<p>上三味，以水四升，煮取二升，去滓，内胶饴一升，微火煎取一升半，分温再服；如一炊顷，可饮粥二升，后更服，当一日食糜，温覆之。</p>
<!-- /wp:paragraph -->

<!-- wp:paragraph -->
<p>胁下偏痛，发热，其脉紧弦，此寒也，以温药下之，宜大黄附子汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_105">大黄附子汤方</h3>
<!-- /wp:heading -->

<!-- wp:paragraph -->
<p>大黄三两 附子三枚，炮 细辛二两</p>
<!-- /wp:paragraph -->

<!-- wp:paragraph -->
<p>上三味，以水五升，煮取二升，分温三服；若强人煮二升半，分温三服。服后如人行四五里，进一服。</p>
<!-- /wp:paragraph -->

<!-- wp:paragraph -->
<p>寒气厥逆，赤丸主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_106">赤丸方</h3>
<!-- /wp:heading -->

<!-- wp:paragraph -->
<p>茯苓四两 半夏四两，洗，一方用桂 乌头二两，炮 细辛一两，《千金》作人参</p>
<!-- /wp:paragraph -->

<!-- wp:paragraph -->
<p>上四味，末之，内真朱为色，炼蜜丸如麻子大，先食酒饮下三丸，日再夜一服；不知，稍增之，以知为度。</p>
<!-- /wp:paragraph -->

<!-- wp:paragraph -->
<p>腹痛，脉弦而紧，弦则卫气不行，即恶寒，紧则不欲食，邪正相搏，即为寒疝。绕脐痛，若发则白汗出，手足厥冷，其脉沉弦者，大乌头煎主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_107">乌头煎方</h3>
<!-- /wp:heading -->

<!-- wp:paragraph -->
<p>乌头大者五枚，熬，去皮，不㕮咀</p>
<!-- /wp:paragraph -->

<!-- wp:paragraph -->
<p>上以水三升，煮取一升，去滓，内蜜二升，煎令水气尽，取二升，强人服七合，弱人服五合。不差，明日更服，不可一日再服。</p>
<!-- /wp:paragraph -->

<!-- wp:paragraph -->
<p>寒疝腹中痛，及胁痛里急者，当归生姜羊肉汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_108">当归生姜羊肉汤方</h3>
<!-- /wp:heading -->

<!-- wp:paragraph -->
<p>当归三两 生姜五两 羊肉一斤</p>
<!-- /wp:paragraph -->

<!-- wp:paragraph -->
<p>上三味，以水八升，煮取三升，温服七合，日三服。若寒多者，加生姜成一斤；痛多而呕者，加橘皮二两、白术一两。加生姜者，亦加水五升，煮取三升二合、服之。</p>
<!-- /wp:paragraph -->

<!-- wp:paragraph -->
<p>寒疝腹中痛，逆冷，手足不仁，若身疼痛，灸刺诸药不能治，抵当乌头桂枝汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_109">乌头桂枝汤方</h3>
<!-- /wp:heading -->

<!-- wp:paragraph -->
<p>乌头</p>
<!-- /wp:paragraph -->

<!-- wp:paragraph -->
<p>上一味，以蜜二斤，煎减半，去滓，以桂枝汤五合解之。得一升后，初服二合，不知，即服三合，又不知，复加之五合。其知者，如醉状，得吐者，为中病。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_110">桂枝汤方</h3>
<!-- /wp:heading -->

<!-- wp:paragraph -->
<p>桂枝三两，去皮 芍药三两 甘草二两，炙 生姜三两 大枣十二枚</p>
<!-- /wp:paragraph -->

<!-- wp:paragraph -->
<p>上五味，剉，以水七升，微火煮服三升，去滓。</p>
<!-- /wp:paragraph -->

<!-- wp:paragraph -->
<p>其脉数而紧乃弦，状如弓弦，按之不移。脉数弦者，当下其寒，脉紧大而迟者，必心下坚；脉大而紧者，阳中有阴，可下之。</p>
<!-- /wp:paragraph -->

<!-- wp:heading -->
<h2 id="hanvon_toc_111">附方</h2>
<!-- /wp:heading -->

<!-- wp:heading {"level":3} -->
<h3 id="hanvon_toc_112"><strong>《外台》乌头汤</strong></h3>
<!-- /wp:heading -->

<!-- wp:paragraph -->
<p>治寒疝腹中绞痛，贼风入攻五脏，拘急不得转侧，发作有时，使人阴缩，手足厥逆。方见上。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_113"><strong>《外台》柴胡桂枝汤</strong>方</h3>
<!-- /wp:heading -->

<!-- wp:paragraph -->
<p>治心腹卒中痛者。</p>
<!-- /wp:paragraph -->

<!-- wp:paragraph -->
<p>柴胡四两 黄芩 人参 芍药 桂枝 生姜各一两半 甘草一两半 夏二合半 大枣六枚</p>
<!-- /wp:paragraph -->

<!-- wp:paragraph -->
<p>上九味，以水六升，煮取三升，温服一升，日三服。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_114"><strong>《外台》走马汤</strong></h3>
<!-- /wp:heading -->

<!-- wp:paragraph -->
<p>治中恶心痛腹胀，大便不通。</p>
<!-- /wp:paragraph -->

<!-- wp:paragraph -->
<p>巴豆二枚，去皮心，熬杏仁二枚</p>
<!-- /wp:paragraph -->

<!-- wp:paragraph -->
<p>上二味，以绵缠，捶令碎，热汤二合，捻取白汁饮之，当下。老小量之。通治飞尸鬼击病。</p>
<!-- /wp:paragraph -->

<!-- wp:paragraph -->
<p>问曰：人病有宿食，何以别之？师曰：寸口脉浮而大，按之反涩，尺中亦微而涩，故知有宿食，大承气汤主之。</p>
<!-- /wp:paragraph -->

<!-- wp:paragraph -->
<p>脉数而滑者，实也，此有宿食，下之愈，宜大承气汤。</p>
<!-- /wp:paragraph -->

<!-- wp:paragraph -->
<p>下利不饮食者，有宿食也，当下之，宜大承气汤。</p>
<!-- /wp:paragraph -->

<!-- wp:paragraph -->
<p><strong>大承气汤</strong>方 见前痉病中。</p>
<!-- /wp:paragraph -->

<!-- wp:paragraph -->
<p>宿食在上脘，当吐之，宜瓜蒂散。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_115"><strong>瓜蒂散</strong>方</h3>
<!-- /wp:heading -->

<!-- wp:paragraph -->
<p>瓜蒂一枚，熬黄 赤小豆一分，煮</p>
<!-- /wp:paragraph -->

<!-- wp:paragraph -->
<p>上二味，杵为散，以香豉七合煮取汁，和散一钱匕，温服之。不吐者，少加之，以快吐为度而止。亡血及虚者不可与之。</p>
<!-- /wp:paragraph -->

<!-- wp:paragraph -->
<p>脉紧如转索无常者，有宿食也。</p>
<!-- /wp:paragraph -->

<!-- wp:paragraph -->
<p>脉紧头痛，风寒，腹中有宿食不化也。一云寸口脉紧。</p>
<!-- /wp:paragraph -->