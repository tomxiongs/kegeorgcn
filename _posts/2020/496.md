---
ID: 496
post_title: >
  黄帝内经·素问·热论篇第三十一
post_name: "496"
author: Editor
post_date: 2020-08-31 00:00:00
layout: post
link: http://kege.org.cn/496
published: true
tags: [ ]
categories:
  - 素问
---
<strong>热论篇</strong>[efn_note]《素问·热论》按六经分析热病证候，张仲景伤寒论的六经分证就是建立在热病的基础上，以经络学说为依据而发展起来的辩证体系。<span style="color: #999999;"><em>参考文献《&lt;素问&gt;全元起本研究与辑复》p.9，上海科学技术出版社，2001年9月第1版</em></span>[/efn_note]

黄帝问曰：<strong>今夫热病者，皆伤寒之类也</strong>，或愈或死，<strong>其死皆以六七日之间</strong>，其愈皆以十日以上者何也[efn_note]晋蕃按:《伤寒论》曰:“发于阳者七日愈,发于阴者六日愈”,与此不合。熊注：素问此处所言与伤寒论彼处所言，可能不是一个病症。<span style="color: #808080;"><em>参考文献田晋蕃著《内经素问校证》P125，中国中医药出版社，2015年12月第1版</em></span>[/efn_note]？不知其解，愿闻其故。岐伯对曰：巨阳者，诸阳之属也，其脉连于风府，故为诸阳主气也。人之伤于寒也，则为病热，热虽甚不死；其两感于寒而病者，必不免于死。

<span style="color: #808080;"><em>今夫热病者，皆伤寒之类也：伤寒有五，有中风，有伤寒，有湿温，有热病，有温病，其所苦各不同。《难经·五十八难》</em></span>

<span style="color: #808080;"><em>其死皆以六七日之间：病有发热恶寒者，发于阳也；无热恶寒者，发于阴也。发于阳者七日愈，发于阴者六日愈。以阳数七，阴数六故也。《伤寒论·辨太阳病脉证并治法上》夫邪之生也，或生于阴，或生于阳。其生于阳者，得之风雨寒暑；其生于阴者，得之饮食居处，阴阳喜怒。《素问·调经论篇第六十二》</em></span>

帝曰：愿闻其状。岐伯曰：伤寒一日，巨阳受之，故头项痛，腰脊强。二日阳明受之，阳明主肉[efn_note]《外台秘要》一“肉”上有“肌”字。晋蕃按:今本《外台》乃后人多依王本《素问》校改,此其改之未尽者。<span style="color: #808080;"><em>参考文献田晋蕃著《内经素问校证》P126，中国中医药出版社，2015年12月第1版</em></span>[/efn_note]，其脉侠鼻络于目，故身热目疼而鼻干，不得卧也。三日少阳受之，少阳主骨，其脉循胁络于耳，故胸胁痛而耳聋。三阳经络皆受其病，而未入于腑者[efn_note]原文“而未入于脏者”，林校:全元起本“脏”作“腑”,《太素》亦作腑”。《甲乙经》七、王叔和《伤寒例》并作“腑”（顾氏观光曰:“《外台》引《伤寒例》直称王叔和,盖唐以前人皆知此篇为叔和作,未尝混正文”），《巢氏病源》七、《外台秘要》并作“脏”。晋蕃按:《甲乙经》《太素》并作“腑”（抄《太素·热病决》篇杨上善注,热在阳中,未满三日未至于腑”）,可证古本《素问》作“腑”也。陈振孙《书录解题》谓《外台秘要》诸论多本《巢氏病源》,今一本并作一“脏”知改腑”为“脏”不始于王氏矣。据改为“腑”。<span style="color: #808080;"><em>参考文献田晋蕃著《内经素问校证》P127，中国中医药出版社，2015年12月第1版</em></span>[/efn_note]，故可汗而已。四日太阴受之，太阴脉布胃中络于嗌，故腹满而嗌干。五日少阴受之，少阴脉贯肾络于肺，系舌本，故口燥舌干而渴。六日厥阴受之，厥阴脉循阴器而络于肝，故烦满而囊缩。三阴三阳、五脏六腑皆受病，荣卫不行，五脏不通，则死矣。

其不两感于寒者，七日巨阳病衰，头痛少愈；八日阳明病衰，身热少愈；九日少阳病衰，耳聋微闻；十日太阴病衰，腹减如故，则思饮食；十一日少阴病衰，渴止不满，舌干已而嚏；十二日厥阴病衰，囊纵，少腹微下，大气皆去，病日已矣。帝曰：治之奈何？岐伯曰：治之各通其脏脉，病日衰已矣。其未满三日者，可汗而已；<strong>其满三日者，可泄而已</strong>。

<span style="color: #808080;"><em>其满三日者，可泄而已：热病三日，而气口静、人迎躁者，取之诸阳，五十九刺，以泻其热而出其汗，实其阴以补其不足者。《灵枢经·热病第二十三》</em></span>

帝曰：热病已愈，时有所遗者何也？岐伯曰：诸遗者，热甚而强食之，故有所遗也。若此者，皆病已衰而热有所藏，因其谷气相薄，两热相合，故有所遗也。帝曰：善。治遗奈何？岐伯曰：视其虚实，调其逆从，可使必已矣。帝曰：病热当何禁之？岐伯曰：病热少愈，食肉则复，多食则遗，此其禁也。

帝曰：其病两感于寒者，其脉应与其病形何如？岐伯曰：两感于寒者，病一日则巨阳与少阴俱病，则头痛口干而烦满[efn_note]原文“则头痛口干而烦满”，林校曰:《伤寒论》云“烦满而渴”。晋蕃按:《外台》引《素问》正作“头痛口干,烦满而渴”。<span style="color: #808080;"><em>参考文献田晋蕃著《内经素问校证》P128，中国中医药出版社，2015年12月第1版</em></span>[/efn_note]；二日则阳明与太阴俱病，则腹满身热，不欲食，谵言[efn_note]原文“谵言”，《外台》引《素问》、《甲乙经》“言”并作“语”。晋蕃按:王注谓:“妄謬而不次也。”林校据全元起云:“谵言者,气虚独言也。”<span style="color: #808080;"><em>参考文献田晋蕃著《内经素问校证》P128，中国中医药出版社，2015年12月第1版</em></span>[/efn_note]；三日则少阳与厥阴俱病，则耳聋囊缩而厥，水浆不入，不知人，六日死。

帝曰：五脏已伤，六腑不通，荣卫不行，如是之后，三日乃死何也？岐伯曰：阳明者，十二经脉之长也，其血气盛，故不知人，三日其气乃尽，故死矣。

凡病伤寒而成温者，先夏至日者为病温，后夏至日者为病暑，<strong>暑当与汗皆出</strong>，勿止。

<span style="color: #808080;"><em>暑当与汗皆出：夏暑汗不出者，秋成风疟。《素问·金匮真言论篇第四》</em></span>