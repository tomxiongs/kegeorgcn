---
ID: 491
post_title: >
  黄帝内经·素问·八正神明论篇第二十六
post_name: "491"
author: Editor
post_date: 2020-08-31 00:00:00
layout: post
link: http://kege.org.cn/491
published: true
tags: [ ]
categories:
  - 素问
---
黄帝问曰：<strong>用针之服</strong>[efn_note]原文“用针之服”，《灵枢经·官能第七十三》用针之服一段与此篇大同，彼文较简，似彼为经，而此为传也。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.29），北京科学技术出版社，2017年1月第1版</em></span>[/efn_note]，必有法则焉，今何法何则？岐伯对曰：法天则地，合以天光。帝曰：愿卒闻之。岐伯曰：凡刺之法，必候日月星辰、四时八正之气，气定乃刺之。是故天温日明，则人血淖液而卫气浮，故血易泻，气易行；天寒日阴，则人血凝泣而卫气沉。月始生，则血气始精，卫气始行；月郭满，则血气实，肌肉坚；月郭空，则肌肉减，经络虚，卫气去，形独居。是以因天时而调血气也。是以天寒无刺，天温无疑。月生无泻，月满无补，月郭空无治，是谓得时而调之。因天之序，盛虚之时，移光定位，正立而待之。故曰月生而泻，是谓减虚[efn_note]原文“是谓脏虚”之“脏”字，全元起本作“减”，故改之。<span style="color: #999999;"><em>参考文献《&lt;素问&gt;全元起本研究与辑复》p.3，上海科学技术出版社，2001年9月第1版</em></span>[/efn_note]；月满而补，血气扬溢，络有留血，命曰重实；月郭空而治，是谓乱经。阴阳相错，真邪不别，沉以留止，外虚内乱，淫邪乃起。

<span style="color: #808080;"><em>用针之服，必有法则，上视天光，下司八正，以辟奇邪，而观百姓，审于虚实，无犯其邪。是得天之露，遇岁之虚，救而不胜，反受其殃。故曰：必知天忌，乃言针意。法于往古，验于来今，观于窈冥，通于无穷，粗之所不见，良工之所贵，莫知其形，若神髣髴。《灵枢经·官能第七十三》</em></span>

帝曰：星辰八正何候？岐伯曰：星辰者，所以制日月之行也。八正者，所以候八风之虚邪以时至者也。四时者，所以分春秋冬夏之气所在，以时调之也[efn_note]《太素》杨上善注：四时者，分阴阳之气为四时以调血气也。[/efn_note]，八正之虚邪，而避之勿犯也。以身之虚，而逢天之虚，两虚相感，其气至骨，入则伤五脏，工候救之，弗能伤也。故曰：天忌不可不知也。

帝曰：善。其法星辰者，余闻之矣，愿闻法往古者。岐伯曰：法往古者，先知《针经》也。验于来今者，先知日之寒温，月之虚盛，以候气之浮沉，而调之于身，观其立有验也。观于冥冥者，言形气荣卫之不形于外，而工独知之，以日之寒温，月之虚盛，四时气之浮沉，参伍相合而调之，工常先见之，然而不形于外，故曰观于冥冥焉。通于无穷者，可以传于后世也，是故工之所以异也。然而不形见于外，故俱不能见也。视之无形，尝之无味，故谓冥冥，若神仿佛。

虚邪者，八正之虚邪气也。正邪者，身形若用力汗出，腠理开，逢虚风，其中人也微，故莫知其情，莫见其形。上工救其萌芽，必先见三部九候之气，尽调不败而救之，故曰上工。下工救其已成，因败其形[efn_note]原文“救其已败”，（1）《太素》无“救其已败”四字；（2）当依《灵枢经·官能》作“因败其形”。据改之。<span style="color: #808080;"><em>参考文献钱超尘主编《清儒&lt;黄帝内经&gt;训诂校勘文集》（p.29），北京科学技术出版社，2017年1月第1版</em></span>[/efn_note]。救其已成者，言不知三部九候之相失，因病而败之也。知其所在者，知诊三部九候之病脉，处而治之，故曰守其门户焉，莫知其情而见邪形也。

帝曰：余闻补泻，未得其意。岐伯曰：泻必用方，方者，以气方盛也，以月方满也，以日方温也，以身方定也，以息方吸而内针，乃复候其方吸而转针，乃复候其方呼而徐引针，故曰泻必用方，其气乃行焉。补必用员，员者行也，行者移也，刺必中其荣，复以吸排针也。故员与方，非针也。故养神者，必知形之肥瘦，荣卫血气之盛衰。血气者，人之神，不可不谨养。

帝曰：妙乎哉论也！合人形于阴阳四时，虚实之应，冥冥之期，其非夫子孰能通之。然夫子数言形与神，何谓形？何谓神？愿卒闻之。岐伯曰：请言形。形乎形，目冥冥，问其所病，索之于经，猝然在前[efn_note]原文“慧然在前”之“慧”字，据王冰注推断，当为“猝”，据改之。另，《太素》作“恶”。杨上善注：何能知其病之在前。<span style="color: #808080;"><em>参考文献：田晋蕃著《内经素问校证》(p.120)，中国中医药出版社，2015年12月第1版；钱超尘主编《清儒&lt;黄帝内经&gt;训诂校勘文集》之俞樾著《内经辩言》（p.278），北京科学技术出版社，2017年1月第1版</em></span>[/efn_note]，按之不得，不知其情，故曰形。帝曰：何谓神？岐伯曰：请言神。神乎神，耳不闻，目明心开而志先，慧然独悟，口弗能言，俱视独见，适若昏，昭然独明，若风吹云，故曰神。《三部九候》为之原，《九针》之论不必存也。