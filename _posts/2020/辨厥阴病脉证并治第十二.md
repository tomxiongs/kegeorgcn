---
ID: 1107
post_title: >
  伤寒论·辨厥阴病脉证并治第十二
post_name: '%e8%be%a8%e5%8e%a5%e9%98%b4%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e4%ba%8c'
author: Editor
post_date: 2020-12-04 08:08:56
layout: post
link: http://kege.org.cn/1107
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论 卷第六</strong></p>
<p><strong>辨厥阴病脉证并治第十二</strong></p>
<p>厥利呕哕附，合一十九法，方一十六首</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【326】</span>师曰</span>：厥阴之为病，消渴，气上撞心，心中疼热，饥而不欲食，食则吐蛔。下之利不止。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【327】</span></span>厥阴中风，脉微浮为欲愈，不浮为未愈。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【328】</span></span>厥阴病，欲解时，从丑至卯上。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【329】</span></span>厥阴病，渴欲饮水者，少少与之愈。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【330】</span></span>诸四逆厥者，不可下之，虚家亦然。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【331】</span></span>伤寒，先厥后发热而利者，必自止，见厥复利。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【332】</span></span>伤寒始发热六日，厥反九日而利。凡厥利者，当不能食，今反能食者，恐为除中一云消中。食以索饼，不发热者，知胃气尚在，必愈，恐暴热来出而复去也。后日脉之，其热续在者，期之旦日夜半愈。所以然者，本发热六日，厥反九日，复发热三日，并前六日，亦为九日，与厥相应，故期之旦日夜半愈。后三日脉之，而脉数，其热不罢者，此为热气有余，必发痈脓也。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【333】</span></span>伤寒脉迟六七日，而反与黄芩汤彻其热。脉迟为寒，今与黄芩汤，复除其热，腹中应冷，当不能食，今反能食，此名除中，必死。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【334】</span></span>伤寒先厥后发热，下利必自止，而反汗出，咽中痛者，其喉为痹。发热无汗，而利必自止，若不止，必便脓血，便脓血者，其喉不痹。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【335】</span></span>伤寒一二日至四五日厥者，必发热。前热者，后必厥；厥深者，热亦深；厥微者，热亦微。厥应下之，而反发汗者，必口伤烂赤。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【336】</span></span>伤寒病，厥五日，热亦五日，设六日当复厥，不厥者自愈。厥终不过五日，以热五日，故知自愈。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【337】</span></span>凡厥者，阴阳气不相顺接，便为厥。厥者，手足逆冷者是也。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【338】</span></span>伤寒脉微而厥，至七八日肤冷，其人躁，无暂安时者，此为脏厥，非蛔厥也。蛔厥者，其人当吐蛔。令病者静，而复时烦者，此为脏寒。蛔上入其膈，故烦，须臾复止，得食而呕，又烦者，蛔闻食臭出，其人常自吐蛔。蛔厥者，<strong>乌梅丸</strong>主之。又主久利。方一。</p>
<!-- /wp:paragraph -->

<!-- wp:paragraph -->
<p>乌梅三百枚　细辛六两　干姜十两　黄连十六两　当归四两　附子六两，炮，去皮　蜀椒四两，出汗　桂枝去皮，六两　人参六两　黄柏六两</p>
<!-- /wp:paragraph -->

<!-- wp:paragraph -->
<p>上十味，异捣筛，合治之，以苦酒渍乌梅一宿，去核，蒸之五斗米下，饭熟捣成泥，和药令相得，内臼中，与蜜杵二千下，丸如梧桐子大，先食饮服十丸，日三服，稍加至二十丸，禁生冷滑物臭食等。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【339】</span></span>伤寒热少微厥，指<span style="font-size: 8pt;">一作稍</span>头寒，嘿嘿不欲食，烦躁，数日小便利，色白者，此热除也，欲得食，其病为愈。若厥而呕，胸胁烦满者，其后必便血。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【340】</span></span>病者手足厥冷，言我不结胸，小腹满，按之痛者，此冷结在膀胱关元也。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【341】</span></span>伤寒发热四日，厥反三日，复热四日，厥少热多者，其病当愈。四日至七日，热不除者，必便脓血。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【342】</span></span>伤寒厥四日，热反三日，复厥五日，其病为进。寒多热少，阳气退，故为进也。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【343】</span></span>伤寒六七日，脉微，手足厥冷，烦躁，灸厥阴，厥不还者，死。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【344】</span></span>伤寒发热，下利厥逆，躁不得卧者，死。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【345】</span></span>伤寒发热，下利至甚，厥不止者，死。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【346】</span></span>伤寒六七日，不利，便发热而利，其人汗出不止者，死。有阴无阳故也。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【347】</span></span>伤寒五六日，不结胸，腹濡，脉虚复厥者，不可下，此亡血，下之死。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【348】</span></span>发热而厥，七日下利者，为难治。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【349】</span></span>伤寒脉促，手足厥逆，可灸之。<span style="font-size: 8pt;">促一作纵。</span></p>
<!-- /wp:paragraph -->

<!-- wp:paragraph -->
<p>【350】伤寒脉滑而厥者，里有热，<strong>白虎汤</strong>主之。方二。</p>
<!-- /wp:paragraph -->

<!-- wp:paragraph -->
<p>知母六两　石膏一斤，碎，绵裹　甘草二两，炙　粳米六合</p>
<!-- /wp:paragraph -->

<!-- wp:paragraph -->
<p>上四味，以水一斗，煮米熟，汤成去滓，温服一升，日三服。</p>
<!-- /wp:paragraph -->

<!-- wp:paragraph -->
<p>【351】手足厥寒，脉细欲绝者，<strong>当归四逆汤</strong>主之。方三。</p>
<!-- /wp:paragraph -->

<!-- wp:paragraph -->
<p>当归三两　桂枝三两，去皮　芍药三两　细辛三两　甘草二两，炙　通草二两　大枣二十五枚，擘。一法，十二枚</p>
<!-- /wp:paragraph -->

<!-- wp:paragraph -->
<p>上七味，以水八升，煮取三升，去滓，温服一升，日三服。</p>
<!-- /wp:paragraph -->

<!-- wp:paragraph -->
<p>【352】若其人内有久寒者，宜<strong>当归四逆加吴茱萸生姜汤。</strong>方四。</p>
<!-- /wp:paragraph -->

<!-- wp:paragraph -->
<p>当归三两　芍药三两　甘草二两，炙　通草二两　桂枝三两，去皮　细辛三两　生姜半斤，切　吴茱萸二升　大枣二十五枚，擘</p>
<!-- /wp:paragraph -->

<!-- wp:paragraph -->
<p>上九味，以水六升，清酒六升，和煮取五升，去滓，温分五服。一方，水酒各四升。</p>
<!-- /wp:paragraph -->

<!-- wp:paragraph -->
<p>【353】大汗出，热不去，内拘急，四肢疼，又下利厥逆而恶寒者，<strong>四逆汤</strong>主之。方五。</p>
<!-- /wp:paragraph -->

<!-- wp:paragraph -->
<p>甘草二两，炙　干姜一两半　附子一枚，生用，去皮，破八片</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服。若强人可用大附子一枚，干姜三两。</p>
<!-- /wp:paragraph -->

<!-- wp:paragraph -->
<p>【354】大汗，若大下利，而厥冷者，四逆汤主之。六。用前第五方。</p>
<!-- /wp:paragraph -->

<!-- wp:paragraph -->
<p>【355】病人手足厥冷，脉乍紧者，邪结在胸中，心下满而烦，饥不能食者，病在胸中，当须吐之，宜<strong>瓜蒂散。</strong>方七。</p>
<!-- /wp:paragraph -->

<!-- wp:paragraph -->
<p>瓜蒂　赤小豆</p>
<!-- /wp:paragraph -->

<!-- wp:paragraph -->
<p>上二味，各等分，异捣筛，合内臼中，更治之，别以香豉一合，用热汤七合，煮作稀糜，去滓，取汁，和散一钱匕，温顿服之。不吐者，少少加，得快吐乃止。诸亡血虚家，不可与瓜蒂散。</p>
<!-- /wp:paragraph -->

<!-- wp:paragraph -->
<p>【356】伤寒厥而心下悸，宜先治水，当服茯苓甘草汤，却[efn_note]此处“却”字，其异体字为“卻”，《玉篇》释“卻”称“俗作‘却’”。《广韵》说“卻，退也”。至此可明“却”字可以训为“后”，以与前文“宜先治水···”之“先”字为对。<span style="color: #808080;"><em>参考李今庸著《古医书研究》P232，学苑出版社，2019年7月第1版</em></span>[/efn_note]治其厥；不尔，水渍入胃，必作利也。<strong>茯苓甘草汤。</strong>方八。</p>
<!-- /wp:paragraph -->

<!-- wp:paragraph -->
<p>茯苓二两　甘草一两，炙　生姜三两，切　桂枝二两，去皮</p>
<!-- /wp:paragraph -->

<!-- wp:paragraph -->
<p>上四味，以水四升，煮取二升，去滓，分温三服。</p>
<!-- /wp:paragraph -->

<!-- wp:paragraph -->
<p>【357】伤寒六七日，大下后，寸脉沉而迟，手足厥逆，下部脉不至，喉咽不利，唾脓血，泄利不止者，为难治，<strong>麻黄升麻汤</strong>主之。方九。</p>
<!-- /wp:paragraph -->

<!-- wp:paragraph -->
<p>麻黄二两半，去节　升麻一两一分　当归一两一分　知母十八铢　黄芩十八铢　萎蕤十八铢，一作菖蒲　芍药六铢　天门冬 六铢，去心　桂枝六铢，去皮　茯苓六铢　甘草六铢，炙　石膏六铢，碎，绵裹　白术六铢　干姜六铢</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>上十四味，以水一斗，先煮麻黄一两沸，去上沫，内诸药，煮取三升，去滓，分温三服，相去如炊三斗米顷，令尽汗出愈。</p>
<!-- /wp:paragraph -->

<!-- wp:paragraph -->
<p>【358】伤寒四五日，腹中痛，若转气下趣少腹者，此欲自利也。</p>
<!-- /wp:paragraph -->

<!-- wp:paragraph -->
<p>【359】伤寒本自寒下，医复吐下之，寒格更逆吐下，若食入口即吐，<strong>干姜黄芩黄连人参汤</strong>主之。方十。</p>
<!-- /wp:paragraph -->

<!-- wp:paragraph -->
<p>干姜　黄芩　黄连　人参各三两</p>
<!-- /wp:paragraph -->

<!-- wp:paragraph -->
<p>上四味，以水六升，煮取二升，去滓，分温再服。</p>
<!-- /wp:paragraph -->

<!-- wp:paragraph -->
<p>【360】下利，有微热而渴，脉弱者，令[efn_note]宋本原文“【360】下利，有微热而渴，脉弱者，今自愈。”其“今”字，在日本人大冢敬节收藏的《古本康平伤寒论》中为“令”。据此改之。它处也有类似情况。参考文献：浙江中医学院报《&lt;古本康平伤寒论&gt;初探》，金日红，1980年第4期[/efn_note]自愈。</p>
<!-- /wp:paragraph -->

<!-- wp:paragraph -->
<p>【361】下利，脉数，有微热汗出，令[efn_note]宋本原文“【360】下利，有微热而渴，脉弱者，今自愈。”其“今”字，在日本人大冢敬节收藏的《古本康平伤寒论》中为“令”。据此改之。它处也有类似情况。参考文献：浙江中医学院报《&lt;古本康平伤寒论&gt;初探》，金日红，1980年第4期[/efn_note]自愈。设复紧，为未解。一云设脉浮复紧。</p>
<!-- /wp:paragraph -->

<!-- wp:paragraph -->
<p>【362】下利，手足厥冷，无脉者，灸之不温，若脉不还，反微喘者，死。少阴负趺阳者，为顺也。</p>
<!-- /wp:paragraph -->

<!-- wp:paragraph -->
<p>【363】下利，寸脉反浮数，尺中自涩者，必清脓血。</p>
<!-- /wp:paragraph -->

<!-- wp:paragraph -->
<p>【364】下利清谷，不可攻表，汗出必胀满。</p>
<!-- /wp:paragraph -->

<!-- wp:paragraph -->
<p>【365】下利，脉沉弦者，下重也；脉大者为未止；脉微弱数者，为欲自止，虽发热，不死。</p>
<!-- /wp:paragraph -->

<!-- wp:paragraph -->
<p>【366】下利，脉沉而迟，其人面少赤，身有微热，下利清谷者，必郁冒汗出而解，病人必微厥。所以然者，其面戴阳，下虚故也。</p>
<!-- /wp:paragraph -->

<!-- wp:paragraph -->
<p>【367】下利，脉数而渴者，令[efn_note]宋本原文“【360】下利，有微热而渴，脉弱者，今自愈。”其“今”字，在日本人大冢敬节收藏的《古本康平伤寒论》中为“令”。据此改之。它处也有类似情况。参考文献：浙江中医学院报《&lt;古本康平伤寒论&gt;初探》，金日红，1980年第4期[/efn_note]自愈。设不差，必清脓血，以有热故也。</p>
<!-- /wp:paragraph -->

<!-- wp:paragraph -->
<p>【368】下利后脉绝，手足厥冷，晬时脉还，手足温者，生，脉不还者，死。</p>
<!-- /wp:paragraph -->

<!-- wp:paragraph -->
<p>【369】伤寒下利，日十余行，脉反实者，死。</p>
<!-- /wp:paragraph -->

<!-- wp:paragraph -->
<p>【370】下利清谷，里寒外热，汗出而厥者，<strong>通脉四逆汤</strong>主之。方十一。</p>
<!-- /wp:paragraph -->

<!-- wp:paragraph -->
<p>甘草二两，炙　附子大者一枚，生，去皮，破八片　干姜三两，强人可四两</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服，其脉即出者愈。</p>
<!-- /wp:paragraph -->

<!-- wp:paragraph -->
<p>【371】热利下重者，<strong>白头翁汤</strong>主之。方十二。</p>
<!-- /wp:paragraph -->

<!-- wp:paragraph -->
<p>白头翁二两　黄柏三两　黄连三两　秦皮三两</p>
<!-- /wp:paragraph -->

<!-- wp:paragraph -->
<p>上四味，以水七升，煮取二升，去滓，温服一升，不愈，更服一升。</p>
<!-- /wp:paragraph -->

<!-- wp:paragraph -->
<p>【372】下利腹胀满，身体疼痛者，先温其里，乃攻其表。温里宜四逆汤，攻表宜桂枝汤。十三。四逆汤用前第五方。</p>
<!-- /wp:paragraph -->

<!-- wp:paragraph -->
<p><strong>桂枝汤</strong>方</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药三两　甘草二两，炙　生姜三两，切　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升，须臾啜热稀粥一升，以助药力。</p>
<!-- /wp:paragraph -->

<!-- wp:paragraph -->
<p>【373】下利欲饮水者，以有热故也，白头翁汤主之。十四。用前第十二方。</p>
<!-- /wp:paragraph -->

<!-- wp:paragraph -->
<p>【374】下利<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt006_2.png" alt="img" width="18" height="18" />语者，有燥屎也，宜<strong>小承气汤。</strong>方十五。</p>
<!-- /wp:paragraph -->

<!-- wp:paragraph -->
<p>大黄四两，酒洗　枳实三枚，炙　厚朴二两，去皮，炙</p>
<!-- /wp:paragraph -->

<!-- wp:paragraph -->
<p>上三味，以水四升，煮取一升二合，去滓，分二服。初一服，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt006_3.png" alt="img" width="18" height="18" />语止，若更衣者，停后服，不尔尽服之。</p>
<!-- /wp:paragraph -->

<!-- wp:paragraph -->
<p>【375】下利后更烦，按之心下濡者，为虚烦也，宜<strong>栀子豉汤。</strong>方十六。</p>
<!-- /wp:paragraph -->

<!-- wp:paragraph -->
<p>肥栀子十四个，擘　香豉四合，绵裹</p>
<!-- /wp:paragraph -->

<!-- wp:paragraph -->
<p>上二味，以水四升，先煮栀子，取二升半，内豉，更煮取一升半，去滓，分再服。一服得吐，止后服。</p>
<!-- /wp:paragraph -->

<!-- wp:paragraph -->
<p>【376】呕家有痈脓者，不可治呕，脓尽自愈。</p>
<!-- /wp:paragraph -->

<!-- wp:paragraph -->
<p>【377】呕而脉弱，小便复利，身有微热，见厥者难治，四逆汤主之。十七。用前第五方。</p>
<!-- /wp:paragraph -->

<!-- wp:paragraph -->
<p>【378】干呕，吐涎沫，头痛者，<strong>吴茱萸汤</strong>主之。方十八。</p>
<!-- /wp:paragraph -->

<!-- wp:paragraph -->
<p>吴茱萸一升，汤洗七遍　人参三两　大枣十二枚，擘生姜六两，切</p>
<!-- /wp:paragraph -->

<!-- wp:paragraph -->
<p>上四味，以水七升，煮取二升，去滓，温服七合，日三服。</p>
<!-- /wp:paragraph -->

<!-- wp:paragraph -->
<p>【379】呕而发热者，<strong>小柴胡汤</strong>主之。方十九。</p>
<!-- /wp:paragraph -->

<!-- wp:paragraph -->
<p>柴胡八两　黄芩三两　人参三两　甘草三两，炙　生姜三两，切　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，更煎取三升，温服一升，日三服。</p>
<!-- /wp:paragraph -->

<!-- wp:paragraph -->
<p>【380】伤寒大吐大下之，极虚，复极汗者，其人外气怫郁，复与之水，以发其汗，因得哕。所以然者，胃中寒冷故也。</p>
<!-- /wp:paragraph -->

<!-- wp:paragraph -->
<p>【381】伤寒哕而腹满，视其前后，知何部不利，利之即愈。</p>
<!-- /wp:paragraph -->