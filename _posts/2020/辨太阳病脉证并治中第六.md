---
ID: 1095
post_title: >
  伤寒论·辨太阳病脉证并治中第六
post_name: '%e8%be%a8%e5%a4%aa%e9%98%b3%e7%97%85%e8%84%89%e8%af%81%e5%b9%b6%e6%b2%bb%e4%b8%ad%e7%ac%ac%e5%85%ad'
author: Editor
post_date: 2020-12-04 07:50:34
layout: post
link: http://kege.org.cn/1095
published: true
tags: [ ]
categories:
  - 伤寒论
---
<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论　卷第三</strong></p>
<p><strong>辨太阳病脉证并治中第六</strong></p>
<p>合六十六法，方三十九首。并见太阳阳明合病法。</p>
<!-- /wp:paragraph -->

<!-- wp:paragraph -->
<p>&nbsp;</p>
<!-- /wp:paragraph -->

<!-- wp:paragraph -->
<p>【31】太阳病，项背强几几，无汗恶风，<strong>葛根汤</strong>主之。方一。</p>
<!-- /wp:paragraph -->

<!-- wp:paragraph -->
<p>葛根四两　麻黄三两，去节　桂枝二两，去皮　生姜三两，切　甘草二两，炙　芍药二两　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗，先煮麻黄、葛根，减二升，去白沫，内诸药，煮取三升，去滓，温服一升，覆取微似汗，余如桂枝法将息及禁忌。诸汤皆仿此。</p>
<!-- /wp:paragraph -->

<!-- wp:paragraph -->
<p>【32】太阳与阳明合病者，必自下利，葛根汤主之。方二。用前第一方。一云，用后第四方。</p>
<!-- /wp:paragraph -->

<!-- wp:paragraph -->
<p>【33】太阳与阳明合病，不下利但呕者，<strong>葛根加半夏汤</strong>主之。方三。</p>
<!-- /wp:paragraph -->

<!-- wp:paragraph -->
<p>葛根四两　麻黄三两，去节　甘草二两，炙　芍药二两　桂枝二两，去皮　生姜二两，切　半夏半升，洗　大枣十二枚，擘</p>
<!-- /wp:paragraph -->

<!-- wp:paragraph -->
<p>上八味，以水一斗，先煮葛根、麻黄，减二升，去白沫，内诸药，煮取三升，去滓，温服一升。覆取微似汗。</p>
<!-- /wp:paragraph -->

<!-- wp:paragraph -->
<p>【34】太阳病，桂枝证，医反下之，利遂不止，脉促者，表未解也，喘而汗出者，<strong>葛根黄芩黄连汤</strong>主之。方四。促，一作纵。</p>
<!-- /wp:paragraph -->

<!-- wp:paragraph -->
<p>葛根半斤　甘草二两，炙　黄芩三两　黄连三两</p>
<!-- /wp:paragraph -->

<!-- wp:paragraph -->
<p>上四味，以水八升，先煮葛根，减二升，内诸药，煮取二升，去滓，分温再服。</p>
<!-- /wp:paragraph -->

<!-- wp:paragraph -->
<p>【35】太阳病，头痛发热，身疼腰痛，骨节疼痛，恶风无汗而喘者，<strong>麻黄汤</strong>主之。方五。</p>
<!-- /wp:paragraph -->

<!-- wp:paragraph -->
<p>麻黄三两，去节　桂枝二两，去皮　甘草一两，炙　杏仁七十个，去皮尖</p>
<!-- /wp:paragraph -->

<!-- wp:paragraph -->
<p>上四味，以水九升，先煮麻黄，减二升，去上沫，内诸药，煮取二升半，去滓，温服八合。覆取微似汗，不须啜粥，余如桂枝法将息。</p>
<!-- /wp:paragraph -->

<!-- wp:paragraph -->
<p>【36】太阳与阳明合病，喘而胸满者，不可下，宜麻黄汤。六。用前第五方。</p>
<!-- /wp:paragraph -->

<!-- wp:paragraph -->
<p>【37】太阳病，十日以去，脉浮细而嗜卧者，外已解也。设胸满胁痛者，与小柴胡汤。脉但浮者，与麻黄汤。七。用前第五方。</p>
<!-- /wp:paragraph -->

<!-- wp:paragraph -->
<p><strong>小柴胡汤</strong>方</p>
<!-- /wp:paragraph -->

<!-- wp:paragraph -->
<p>柴胡半斤　黄芩　人参　甘草炙　生姜各三两，切　大枣十二枚，擘　半夏半升，洗</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升，温服一升，日三服。</p>
<!-- /wp:paragraph -->

<!-- wp:paragraph -->
<p>【38】太阳中风，脉浮紧，发热恶寒，身疼痛，不汗出而烦躁者，大青龙汤主之。若脉微弱，汗出恶风者，不可服之。服之则厥逆，筋惕肉<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_1.png" alt="img" width="16" height="17" />，此为逆也。<strong>大青龙汤</strong>方。八。</p>
<!-- /wp:paragraph -->

<!-- wp:paragraph -->
<p>麻黄六两，去节　桂枝二两，去皮　甘草二两，炙　杏仁四十枚，去皮尖　生姜三两，切　大枣十枚，擘　石膏如鸡子大，碎</p>
<!-- /wp:paragraph -->

<!-- wp:paragraph -->
<p>上七味，以水九升，先煮麻黄，减二升，去上沫，内诸药，煮取三升，去滓，温服一升，取微似汗。汗出多者，温粉粉之。一服汗者，停后服。若复服，汗多亡阳遂一作逆虚，恶风烦躁，不得眠也。</p>
<!-- /wp:paragraph -->

<!-- wp:paragraph -->
<p>【39】伤寒脉浮缓，身不疼，但重，乍有轻时，无少阴证者，大青龙汤发之。九。用前第八方。</p>
<!-- /wp:paragraph -->

<!-- wp:paragraph -->
<p>【40】伤寒表不解，心下有水气，干呕发热而咳，或渴，或利，或噎，或小便不利，少腹满，或喘者，<strong>小青龙汤</strong>主之。方十。</p>
<!-- /wp:paragraph -->

<!-- wp:paragraph -->
<p>麻黄去节　芍药　细辛　干姜　甘草炙　桂枝各三两，去皮　五味子半升　半夏半升，洗</p>
<!-- /wp:paragraph -->

<!-- wp:paragraph -->
<p>上八味，以水一斗，先煮麻黄，减二升，去上沫，内诸药，煮取三升，去滓，温服一升。若渴，去半夏，加栝楼根三两；若微利，去麻黄，加荛花，如一鸡子，熬令赤色；若噎者，去麻黄，加附子一枚，炮；若小便不利，少腹满者，去麻黄，加茯苓四两；若喘，去麻黄，加杏仁半升，去皮尖。且荛花不治利，麻黄主喘，今此语反之，疑非仲景意。臣亿等谨按：小青龙汤大要治水。又按《本草》，荛花下十二水，若水去，利则止也。又按《千金》，形肿者应内麻黄，乃内杏仁者，以麻黄发其阳故也。以此证之，岂非仲景意也。</p>
<!-- /wp:paragraph -->

<!-- wp:paragraph -->
<p>【41】伤寒心下有水气，咳而微喘，发热不渴。服汤已渴者，此寒去欲解也。小青龙汤主之。十一。用前第十方。</p>
<!-- /wp:paragraph -->

<!-- wp:paragraph -->
<p>【42】太阳病，外证未解，脉浮弱者，当以汗解，宜<strong>桂枝汤。</strong>方十二。</p>
<!-- /wp:paragraph -->

<!-- wp:paragraph -->
<p>桂枝去皮　芍药　生姜各三两，切　甘草二两，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升。须臾啜热稀粥一升，助药力，取微汗。</p>
<!-- /wp:paragraph -->

<!-- wp:paragraph -->
<p>【43】太阳病，下之微喘者，表未解故也，<strong>桂枝加厚朴杏子汤</strong>主之。方十三。</p>
<!-- /wp:paragraph -->

<!-- wp:paragraph -->
<p>桂枝三两，去皮　甘草二两，炙　生姜三两，切　芍药三两　大枣十二枚，擘　厚朴二两，炙，去皮　杏仁五十枚，去皮尖</p>
<!-- /wp:paragraph -->

<!-- wp:paragraph -->
<p>上七味，以水七升，微火煮取三升，去滓，温服一升，覆取微似汗。</p>
<!-- /wp:paragraph -->

<!-- wp:paragraph -->
<p>【44】太阳病，外证未解，不可下也，下之为逆，欲解外者，宜桂枝汤。十四。用前第十二方。</p>
<!-- /wp:paragraph -->

<!-- wp:paragraph -->
<p>【45】太阳病，先发汗不解，而复下之，脉浮者不愈。浮为在外，而反下之，故令不愈。今脉浮，故在外，当须解外则愈，宜桂枝汤。十五。用前第十二方。</p>
<!-- /wp:paragraph -->

<!-- wp:paragraph -->
<p>【46】太阳病，脉浮紧，无汗，发热，身疼痛，八九日不解，表证仍在，此当发其汗。服药已微除，其人发烦目瞑，剧者必衄，衄乃解。所以然者，阳气重故也。麻黄汤主之。十六。用前第五方。</p>
<!-- /wp:paragraph -->

<!-- wp:paragraph -->
<p>【47】太阳病，脉浮紧，发热，身无汗，自衄者，愈。</p>
<!-- /wp:paragraph -->

<!-- wp:paragraph -->
<p>【48】二阳并病，太阳初得病时，发其汗，汗先出不彻，因转属阳明，续自微汗出，不恶寒。若太阳病证不罢者，不可下，下之为逆，如此可小发汗。设面色缘缘正赤者，阳气怫郁在表，当解之熏之。若发汗不彻，不足言，阳气怫郁不得越，当汗不汗，其人躁烦，不知痛处，乍在腹中，乍在四肢，按之不可得，其人短气，但坐以汗出不彻故也，更发汗则愈。何以知汗出不彻？以脉涩故知也。</p>
<!-- /wp:paragraph -->

<!-- wp:paragraph -->
<p>【49】脉浮数者，法当汗出而愈。若下之，身重心悸者，不可发汗，当自汗出乃解。所以然者，尺中脉微，此里虚，须表里实，津液自和，便自汗出愈。</p>
<!-- /wp:paragraph -->

<!-- wp:paragraph -->
<p>【50】脉浮紧者，法当身疼痛，宜以汗解之。假令尺中迟者，不可发汗。何以知然？以荣气不足，血少故也。</p>
<!-- /wp:paragraph -->

<!-- wp:paragraph -->
<p>【51】脉浮者，病在表，可发汗，宜麻黄汤。十七。用前第五方，法用桂枝汤。</p>
<!-- /wp:paragraph -->

<!-- wp:paragraph -->
<p>【52】脉浮而数者，可发汗，宜麻黄汤。十八。用前第五方。</p>
<!-- /wp:paragraph -->

<!-- wp:paragraph -->
<p>【53】病常自汗出者，此为荣气和，荣气和者，外不谐，以卫气不共荣气谐和故尔。以荣行脉中，卫行脉外。复发其汗，荣卫和则愈。宜桂枝汤。十九。用前第十二方。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>【54】病人脏无他病，时发热，自汗出，而不愈者，此卫气不和也。先其时发汗则愈，宜桂枝汤。二十。用前第十二方。</p>
<!-- /wp:paragraph -->

<!-- wp:paragraph -->
<p>【55】伤寒脉浮紧，不发汗，因致衄者，麻黄汤主之。二十一。用前第五方。</p>
<!-- /wp:paragraph -->

<!-- wp:paragraph -->
<p>【56】伤寒不大便六七日，头痛有热者，与承气汤。其小便清者一云大便青，知不在里，仍在表也，当须发汗。若头痛者，必衄。宜桂枝汤。二十二。用前第十二方。</p>
<!-- /wp:paragraph -->

<!-- wp:paragraph -->
<p>【57】伤寒发汗已解，半日许复烦，脉浮数者，可更发汗，宜桂枝汤。二十三。用前第十二方。</p>
<!-- /wp:paragraph -->

<!-- wp:paragraph -->
<p>【58】凡病若发汗、若吐、若下、若亡血、亡津液、阴阳自和者，必自愈。</p>
<!-- /wp:paragraph -->

<!-- wp:paragraph -->
<p>【59】大下之后，复发汗，小便不利者，亡津液故也。勿治之，得小便利，必自愈。</p>
<!-- /wp:paragraph -->

<!-- wp:paragraph -->
<p>【60】下之后，复发汗，必振寒，脉微细。所以然者，以内外俱虚故也。</p>
<!-- /wp:paragraph -->

<!-- wp:paragraph -->
<p>【61】下之后，复发汗，昼日烦躁不得眠，夜而安静，不呕，不渴，无表证，脉沉微，身无大热者，<strong>干姜附子汤</strong>主之。方二十四。</p>
<!-- /wp:paragraph -->

<!-- wp:paragraph -->
<p>干姜一两　附子一枚，生用，去皮，切八片</p>
<!-- /wp:paragraph -->

<!-- wp:paragraph -->
<p>上二味，以水三升，煮取一升，去滓，顿服。</p>
<!-- /wp:paragraph -->

<!-- wp:paragraph -->
<p>【62】发汗后，身疼痛，脉沉迟者，<strong>桂枝加芍药生姜各一两人参三两新加汤</strong>主之。方二十五。</p>
<!-- /wp:paragraph -->

<!-- wp:paragraph -->
<p>桂枝三两，去皮　芍药四两　甘草二两，炙　人参三两　大枣十二枚，擘　生姜四两</p>
<!-- /wp:paragraph -->

<!-- wp:paragraph -->
<p>上六味，以水一斗二升，煮取三升，去滓，温服一升。本云桂枝汤，今加芍药生姜人参。</p>
<!-- /wp:paragraph -->

<!-- wp:paragraph -->
<p>【63】发汗后，不可更行桂枝汤，汗出而喘，无大热者，可与<strong>麻黄杏仁甘草石膏汤。</strong>方二十六。</p>
<!-- /wp:paragraph -->

<!-- wp:paragraph -->
<p>麻黄四两，去节　杏仁五十个，去皮尖　甘草二两，炙　石膏半斤，碎，绵裹</p>
<!-- /wp:paragraph -->

<!-- wp:paragraph -->
<p>上四味，以水七升，煮麻黄，减二升，去上沫，内诸药，煮取二升，去滓，温服一升。本云，黄耳杯。</p>
<!-- /wp:paragraph -->

<!-- wp:paragraph -->
<p>【64】发汗过多，其人叉手自冒心，心下悸，欲得按者，<strong>桂枝甘草汤</strong>主之。方二十七。</p>
<!-- /wp:paragraph -->

<!-- wp:paragraph -->
<p>桂枝四两，去皮　甘草二两，炙</p>
<!-- /wp:paragraph -->

<!-- wp:paragraph -->
<p>上二味，以水三升，煮取一升，去滓，顿服。</p>
<!-- /wp:paragraph -->

<!-- wp:paragraph -->
<p>【65】发汗后，其人脐下悸者，欲作奔豚，<strong>茯苓桂枝甘草大枣汤</strong>主之。方二十八。</p>
<!-- /wp:paragraph -->

<!-- wp:paragraph -->
<p>茯苓半斤　桂枝四两，去皮　甘草二两，炙　大枣十五枚，擘</p>
<!-- /wp:paragraph -->

<!-- wp:paragraph -->
<p>上四味，以甘烂水一斗，先煮茯苓，减二升，内诸药，煮取三升，去滓，温服一升，日三服。</p>
<!-- /wp:paragraph -->

<!-- wp:paragraph -->
<p>作甘烂水法，取水二斗，置大盆内，以杓扬之，水上有珠子五六千颗相逐，取用之。</p>
<!-- /wp:paragraph -->

<!-- wp:paragraph -->
<p>【66】发汗后，腹胀满者，<strong>厚朴生姜半夏甘草人参汤</strong>主之。方二十九。</p>
<!-- /wp:paragraph -->

<!-- wp:paragraph -->
<p>厚朴半斤，炙，去皮　生姜半斤，切　半夏半升，洗　甘草二两　人参一两</p>
<!-- /wp:paragraph -->

<!-- wp:paragraph -->
<p>上五味，以水一斗，煮取三升，去滓，温服一升，日三服。</p>
<!-- /wp:paragraph -->

<!-- wp:paragraph -->
<p>【67】伤寒若吐、若下后，心下逆满，气上冲胸，起则头眩，脉沉紧，发汗则动经，身为振振摇者，<strong>茯苓桂枝白术甘草汤</strong>主之。方三十。</p>
<!-- /wp:paragraph -->

<!-- wp:paragraph -->
<p>茯苓四两　桂枝三两，去皮　白术　甘草各二两，炙</p>
<!-- /wp:paragraph -->

<!-- wp:paragraph -->
<p>上四味，以水六升，煮取三升，去滓，分温三服。</p>
<!-- /wp:paragraph -->

<!-- wp:paragraph -->
<p>【68】发汗，病不解，反恶寒者，虚故也，<strong>芍药甘草附子汤</strong>主之。方三十一。</p>
<!-- /wp:paragraph -->

<!-- wp:paragraph -->
<p>芍药　甘草各三两，炙　附子一枚，炮，去皮，破八片</p>
<!-- /wp:paragraph -->

<!-- wp:paragraph -->
<p>上三味，以水五升，煮取一升五合，去滓，分温三服。疑非仲景方。</p>
<!-- /wp:paragraph -->

<!-- wp:paragraph -->
<p>【69】发汗，若下之，病仍不解，烦躁者，<strong>茯苓四逆汤</strong>主之。方三十二。</p>
<!-- /wp:paragraph -->

<!-- wp:paragraph -->
<p>茯苓四两　人参一两　附子一枚，生用，去皮，破八片　甘草二两，炙　干姜一两半</p>
<!-- /wp:paragraph -->

<!-- wp:paragraph -->
<p>上五味，以水五升，煮取三升，去滓，温服七合，日二服。</p>
<!-- /wp:paragraph -->

<!-- wp:paragraph -->
<p>【70】发汗后，恶寒者，虚故也。不恶寒，但热者，实也。当和胃气，与<strong>调胃承气汤。</strong>方三十三。《玉函》云，与小承气汤。</p>
<!-- /wp:paragraph -->

<!-- wp:paragraph -->
<p>芒消半升　甘草二两，炙　大黄四两，去皮，清酒洗</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升，去滓，内芒消，更煮两沸，顿服。</p>
<!-- /wp:paragraph -->

<!-- wp:paragraph -->
<p>【71】太阳病，发汗后，大汗出，胃中干，烦躁不得眠，欲得饮水者，少少与饮之，令胃气和则愈。若脉浮，小便不利，微热消渴者，<strong>五苓散</strong>主之。方三十四。即猪苓散是。</p>
<!-- /wp:paragraph -->

<!-- wp:paragraph -->
<p>猪苓十八铢，去皮　泽泻一两六铢　白术十八铢　茯苓十八铢　桂枝半两，去皮</p>
<!-- /wp:paragraph -->

<!-- wp:paragraph -->
<p>上五味，捣为散，以白饮和服方寸匕，日三服，多饮暖水，汗出愈。如法将息。</p>
<!-- /wp:paragraph -->

<!-- wp:paragraph -->
<p>【72】发汗已，脉浮数、烦渴者，五苓散主之。三十五。用前第三十四方。</p>
<!-- /wp:paragraph -->

<!-- wp:paragraph -->
<p>【73】伤寒，汗出而渴者，五苓散主之；不渴者，<strong>茯苓甘草汤</strong>主之。方三十六。</p>
<!-- /wp:paragraph -->

<!-- wp:paragraph -->
<p>茯苓二两　桂枝二两，去皮　甘草一两，炙　生姜三两，切</p>
<!-- /wp:paragraph -->

<!-- wp:paragraph -->
<p>上四味，以水四升，煮取二升，去滓，分温三服。</p>
<!-- /wp:paragraph -->

<!-- wp:paragraph -->
<p>【74】中风发热，六七日不解而烦，有表里证，渴欲饮水，水入则吐者，名曰水逆，五苓散主之。三十七。用前第三十四方。</p>
<!-- /wp:paragraph -->

<!-- wp:paragraph -->
<p>【75】未持脉时，病人手叉自冒心，师因教试令咳而不咳者，此必两耳聋无闻也。所以然者，以重发汗，虚，故如此。发汗后，饮水多必喘，以水灌之亦喘。</p>
<!-- /wp:paragraph -->

<!-- wp:paragraph -->
<p>【76】发汗后，水药不得入口为逆，若更发汗，必吐下不止。发汗吐下后，虚烦不得眠，若剧者，必反覆颠倒音到，下同，心中懊<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_2.png" alt="img" width="18" height="18" />上乌浩，下奴冬切，下同，栀子豉汤主之；若少气者，栀子甘草豉汤主之；若呕者，栀子生姜豉汤主之。三十八。</p>
<!-- /wp:paragraph -->

<!-- wp:paragraph -->
<p><strong>栀子豉汤</strong>方</p>
<!-- /wp:paragraph -->

<!-- wp:paragraph -->
<p>栀子十四个，擘　香豉四合，绵裹</p>
<!-- /wp:paragraph -->

<!-- wp:paragraph -->
<p>上二味，以水四升，先煮栀子，得二升半，内豉，煮取一升半，去滓，分为二服，温进一服，得吐者，止后服。</p>
<!-- /wp:paragraph -->

<!-- wp:paragraph -->
<p><strong>栀子甘草豉汤</strong>方</p>
<!-- /wp:paragraph -->

<!-- wp:paragraph -->
<p>栀子十四个，擘　甘草二两，炙　香豉四合，绵裹</p>
<!-- /wp:paragraph -->

<!-- wp:paragraph -->
<p>上三味，以水四升，先煮栀子、甘草，取二升半，内豉，煮取一升半，去滓，分二服，温进一服，得吐者，止后服。</p>
<!-- /wp:paragraph -->

<!-- wp:paragraph -->
<p><strong>栀子生姜豉汤</strong>方</p>
<!-- /wp:paragraph -->

<!-- wp:paragraph -->
<p>栀子十四个，擘　生姜五两　香豉四合，绵裹</p>
<!-- /wp:paragraph -->

<!-- wp:paragraph -->
<p>上三味，以水四升，先煮栀子、生姜，取二升半，内豉，煮取一升半，去滓，分二服，温进一服，得吐者，止后服。</p>
<!-- /wp:paragraph -->

<!-- wp:paragraph -->
<p>【77】发汗若下之，而烦热胸中窒者，栀子豉汤主之。三十九。用上初方。</p>
<!-- /wp:paragraph -->

<!-- wp:paragraph -->
<p>【78】伤寒五六日，大下之后，身热不去，心中结痛者，未欲解也，栀子豉汤主之。四十。用上初方。</p>
<!-- /wp:paragraph -->

<!-- wp:paragraph -->
<p>【79】伤寒下后，心烦腹满，卧起不安者，<strong>栀子厚朴汤</strong>主之。方四十一。</p>
<!-- /wp:paragraph -->

<!-- wp:paragraph -->
<p>栀子十四个，擘　厚朴四两，炙，去皮　枳实四枚，水浸，炙令黄</p>
<!-- /wp:paragraph -->

<!-- wp:paragraph -->
<p>上三味，以水三升半，煮取一升半，去滓，分二服，温进一服，得吐者，止后服。</p>
<!-- /wp:paragraph -->

<!-- wp:paragraph -->
<p>【80】伤寒，医以丸药大下之，身热不去，微烦者，<strong>栀子干姜汤</strong>主之。方四十二。</p>
<!-- /wp:paragraph -->

<!-- wp:paragraph -->
<p>栀子十四个，擘　干姜二两</p>
<!-- /wp:paragraph -->

<!-- wp:paragraph -->
<p>上二味，以水三升半，煮取一升半，去滓，分二服，温进一服，得吐者，止后服。</p>
<!-- /wp:paragraph -->

<!-- wp:paragraph -->
<p>【81】凡用栀子汤，病人旧微溏者，不可与服之。</p>
<!-- /wp:paragraph -->

<!-- wp:paragraph -->
<p>【82】太阳病发汗，汗出不解，其人仍发热，心下悸，头眩，身<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_3.png" alt="img" width="16" height="16" />动，振振欲擗一作僻地者，<strong>真武汤</strong>主之。方四十三。</p>
<!-- /wp:paragraph -->

<!-- wp:paragraph -->
<p>茯苓　芍药　生姜各三两，切　白术二两　附子一枚，炮，去皮，破八片</p>
<!-- /wp:paragraph -->

<!-- wp:paragraph -->
<p>上五味，以水八升，煮取三升，去滓，温服七合，日三服。</p>
<!-- /wp:paragraph -->

<!-- wp:paragraph -->
<p>【83】咽喉干燥者，不可发汗。</p>
<!-- /wp:paragraph -->

<!-- wp:paragraph -->
<p>【84】淋家不可发汗，发汗必便血。</p>
<!-- /wp:paragraph -->

<!-- wp:paragraph -->
<p>【85】疮家虽身疼痛，不可发汗，汗出则痉。</p>
<!-- /wp:paragraph -->

<!-- wp:paragraph -->
<p>【86】衄家不可发汗，汗出必额上陷脉急紧[efn_note]原文“汗出必额上陷，脉急紧”改为“汗出必额上陷脉急紧”。<span style="color: #808080;"><em>参考李今庸著《古医书研究》P226，学苑出版社，2019年7月第1版</em></span>[/efn_note]，直视不能眴音唤，又胡绢切，下同。一作瞬不得眠。</p>
<!-- /wp:paragraph -->

<!-- wp:paragraph -->
<p>【87】亡血家不可发汗，发汗则寒栗而振。</p>
<!-- /wp:paragraph -->

<!-- wp:paragraph -->
<p>【88】汗家重发汗，必恍惚心乱，小便已阴疼，与禹余粮丸。四十四。方本阙。</p>
<!-- /wp:paragraph -->

<!-- wp:paragraph -->
<p>【89】病人有寒，复发汗，胃中冷，必吐蛔。一作逆。</p>
<!-- /wp:paragraph -->

<!-- wp:paragraph -->
<p>【90】本发汗，而复下之，此为逆也；若先发汗，治不为逆。本先下之，而反汗之，为逆；若先下之，治不为逆。</p>
<!-- /wp:paragraph -->

<!-- wp:paragraph -->
<p>【91】伤寒，医下之，续得下利，清谷不止，身疼痛者，急当救里；后身疼痛，清便自调者，急当救表。救里宜四逆汤，救表宜桂枝汤。四十五。用前第十二方。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【92】</span>师曰</span>[efn_note]病发热头痛,脉反沉。若不差,身体疼痛,当救其里,宜四逆汤”一条,《脉经》录此,“病发热”上,有“师曰”二字。<em><span style="color: #999999;">中医古籍校注释译丛书《汤液经钩考》，p.10，杨绍伊辑复，陈居伟、郭玉晶校注，学苑出版社，2012年8月第 1 版</span></em>[/efn_note]：病发热头痛，脉反沉，若不差，身体疼痛，当救其里。<strong>四逆汤</strong>方。</p>
<!-- /wp:paragraph -->

<!-- wp:paragraph -->
<p>甘草二两，炙　干姜一两半　附子一枚，生用，去皮，破八片</p>
<!-- /wp:paragraph -->

<!-- wp:paragraph -->
<p>上三味，以水三升，煮取一升二合，去滓，分温再服。强人可大附子一枚，干姜三两。</p>
<!-- /wp:paragraph -->

<!-- wp:paragraph -->
<p>【93】太阳病，先下而不愈，因复发汗，以此表里俱虚，其人因致冒，冒家汗出自愈。所以然者，汗出表和故也。里未和，然后复下之。</p>
<!-- /wp:paragraph -->

<!-- wp:paragraph -->
<p>【94】太阳病未解，脉阴阳俱停一作微，必先振栗汗出而解。但阳脉微者，先汗出而解，但阴脉微一作尺脉实者，下之而解。若欲下之，宜调胃承气汤。四十六。用前第三十方，一云，用大柴胡汤。</p>
<!-- /wp:paragraph -->

<!-- wp:paragraph -->
<p>【95】太阳病，发热汗出者，此为荣弱卫强，故使汗出，欲救邪风者，宜桂枝汤。四十七。方用前法。</p>
<!-- /wp:paragraph -->

<!-- wp:paragraph -->
<p>【96】伤寒五六日中风，往来寒热，胸胁苦满，嘿嘿不欲饮食，心烦喜呕，或胸中烦而不呕，或渴，或腹中痛，或胁下痞鞕，或心下悸，小便不利，或不渴，身有微热，或欬者，<strong>小柴胡汤</strong>主之。方四十八。</p>
<!-- /wp:paragraph -->

<!-- wp:paragraph -->
<p>柴胡半斤　黄芩三两　人参三两　半夏半升，洗　甘草炙　生姜各三两，切　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓，再煎取三升，温服一升，日三服。若胸中烦而不呕者，去半夏、人参，加栝楼实一枚；若渴，去半夏，加人参，合前成四两半，栝楼根四两；若腹中痛者，去黄芩，加芍药三两；若胁下痞鞕，去大枣，加牡蛎四两；若心下悸，小便不利者，去黄芩，加茯苓四两；若不渴，外有微热者，去人参，加桂枝三两，温覆微汗愈；若欬者，去人参、大枣、生姜，加五味子半升，干姜二两。</p>
<!-- /wp:paragraph -->

<!-- wp:paragraph -->
<p>【97】血弱气尽，腠理开，邪气因入，与正气相抟，结于胁下，正邪分争，往来寒热，休作有时，嘿嘿不欲饮食，藏府相连，其痛必下，邪高痛下，故使呕也一云脏腑相违，其病必下，胁鬲中痛，小柴胡汤主之。服柴胡汤已，渴者，属阳明，以法治之。四十九。用前方。</p>
<!-- /wp:paragraph -->

<!-- wp:paragraph -->
<p>【98】得病六七日，脉迟浮弱，恶风寒，手足温，医二三下之，不能食，而胁下满痛，面目及身黄，颈项强，小便难者，与柴胡汤，后必下重；本渴饮水而呕者，柴胡汤不中与也，食谷者哕。</p>
<!-- /wp:paragraph -->

<!-- wp:paragraph -->
<p>【99】伤寒四五日，身热恶风，颈项强，胁下满，手足温而渴者，小柴胡汤主之[efn_note]《外台秘要·论伤寒日数病源并方二十一首》载此条内容：“伤寒四五日，身热恶风,颈项强,胁下满,手足温而渴者,小柴胡汤主之方。柴胡半斤，栝楼根四两，桂心三两，黄芩三两，牡蛎三两，甘草炙二两，干姜各三两。右七味切，以水一斗二升，煮取六升，去滓更煎取三升，温服一升，日三服。初服微烦，温覆汗出者便愈也。可见条文完全相同，但所附方剂并非小柴胡汤，而是柴胡桂枝干姜汤。<span style="color: #808080;"><em>参考《&lt;伤寒论&gt;第99条方证正误》,《中国中医基础医学杂志》 2019年第10期 P1348-1349</em></span>[/efn_note]。五十。用前方。</p>
<!-- /wp:paragraph -->

<!-- wp:paragraph -->
<p>【100】伤寒，阳脉涩，阴脉弦，法当腹中急痛，先与小建中汤，不差者，小柴胡汤主之。五十一。用前方。</p>
<!-- /wp:paragraph -->

<!-- wp:paragraph -->
<p><strong>小建中汤</strong>方</p>
<!-- /wp:paragraph -->

<!-- wp:paragraph -->
<p>桂枝三两，去皮　甘草二两，炙　大枣十二枚，擘　芍药六两　生姜三两，切　胶饴一升</p>
<!-- /wp:paragraph -->

<!-- wp:paragraph -->
<p>上六味，以水七升，煮取三升，去滓，内饴，更上微火消解，温服一升，日三服。呕家不可用建中汤，以甜故也。</p>
<!-- /wp:paragraph -->

<!-- wp:paragraph -->
<p>【101】伤寒中风，有柴胡证，但见一证便是，不必悉具。凡柴胡汤病证而下之，若柴胡证不罢者，复与柴胡汤，必蒸蒸而振，却复发热汗出而解。</p>
<!-- /wp:paragraph -->

<!-- wp:paragraph -->
<p>【102】伤寒二三日，心中悸而烦者，小建中汤主之。五十二。用前第五十一方。</p>
<!-- /wp:paragraph -->

<!-- wp:paragraph -->
<p>【103】太阳病，过经十余日，反二三下之，后四五日，柴胡证仍在者，先与小柴胡。呕不止，心下急一云，呕止小安，郁郁微烦者，为未解也，与<strong>大柴胡汤，</strong>下之则愈。方五十三。</p>
<!-- /wp:paragraph -->

<!-- wp:paragraph -->
<p>柴胡半斤　黄芩三两　芍药三两　半夏半升，洗　生姜五两，切　枳实四枚，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上七味，以水一斗二升，煮取六升，去滓再煎，温服一升，日三服。一方加大黄二两。若不加，恐不为大柴胡汤。</p>
<!-- /wp:paragraph -->

<!-- wp:paragraph -->
<p>【104】伤寒十三日不解，胸胁满而呕，日晡所发潮热，已而微利，此本柴胡证，下之以不得利，今反利者，知医以丸药下之，此非其治也。潮热者，实也，先宜服小柴胡汤以解外，后以<strong>柴胡加芒消汤</strong>主之。五十四。</p>
<!-- /wp:paragraph -->

<!-- wp:paragraph -->
<p>柴胡二两十六铢　黄芩一两　人参一两　甘草一两，炙　生姜一两，切　半夏二十铢，本云五枚，洗　大枣四枚，擘　芒消二两</p>
<!-- /wp:paragraph -->

<!-- wp:paragraph -->
<p>上八味，以水四升，煮取二升，去滓，内芒消，更煮微沸，分温再服，不解更作。臣亿等谨按：《金匮玉函》方中无芒消。别一方云，以水七升，下芒消二合，大黄四两，桑螵蛸五枚，煮取一升半，服五合，微下即愈。本云柴胡再服，以解其外，余二升加芒消、大黄、桑螵蛸也。</p>
<!-- /wp:paragraph -->

<!-- wp:paragraph -->
<p>【105】伤寒十三日，过经<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_4.png" alt="img" width="16" height="16" />语者，以有热也，当以汤下之。若小便利者，大便当鞕，而反下利，脉调和者，知医以丸药下之，非其治也。若自下利者，脉当微厥，今反和者，此为内实也，调胃承气汤主之。五十五。用前第三十三方。</p>
<!-- /wp:paragraph -->

<!-- wp:paragraph -->
<p>【106】太阳病不解，热结膀胱，其人如狂，血自下，下者愈。其外不解者，尚未可攻，当先解其外；外解已，但少腹急结者，乃可攻之，宜<strong>桃核承气汤。</strong>方五十六。后云，解外宜桂枝汤。</p>
<!-- /wp:paragraph -->

<!-- wp:paragraph -->
<p>桃仁五十个，去皮尖　大黄四两　桂枝二两，去皮　甘草二两，炙　芒消二两</p>
<!-- /wp:paragraph -->

<!-- wp:paragraph -->
<p>上五味，以水七升，煮取二升半，去滓，内芒消，更上火，微沸下火，先食温服五合，日三服，当微利。</p>
<!-- /wp:paragraph -->

<!-- wp:paragraph -->
<p>【107】伤寒八九日，下之，胸满烦惊，小便不利，<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_5.png" alt="img" width="18" height="19" />语，一身尽重，不可转侧者，<strong>柴胡加龙骨牡蛎汤</strong>主之。方五十七。</p>
<!-- /wp:paragraph -->

<!-- wp:paragraph -->
<p>柴胡四两　龙骨　黄芩　生姜切　铅丹　人参　桂枝去皮　茯苓各一两半　半夏二合半，洗　大黄二两　牡蛎一两半，熬　大枣六枚，擘</p>
<!-- /wp:paragraph -->

<!-- wp:paragraph -->
<p>上十二味，以水八升，煮取四升，内大黄，切如棋子，更煮一两沸，去滓，温服一升。本云柴胡汤，今加龙骨等。</p>
<!-- /wp:paragraph -->

<!-- wp:paragraph -->
<p>【108】伤寒，腹满<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_6.png" alt="img" width="18" height="18" />语，寸口脉浮而紧，此肝乘脾也，名曰纵，刺期门。五十八。</p>
<!-- /wp:paragraph -->

<!-- wp:paragraph -->
<p>【109】伤寒发热，啬啬恶寒，大渴欲饮水，其腹必满，自汗出，小便利，其病欲解，此肝乘肺也，名曰横，刺期门。五十九。</p>
<!-- /wp:paragraph -->

<!-- wp:paragraph -->
<p>【110】太阳病，二日反躁，凡熨其背，而大汗出，大热入胃一作二日内，烧瓦熨背，大汗出，火气入胃，胃中水竭，躁烦必发<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_7.png" alt="img" width="18" height="18" />语。十余日振栗自下利者，此为欲解也。故其汗从腰以下不得汗，欲小便不得，反呕，欲失溲，足下恶风，大便鞕，小便当数，而反不数，及不多，大便已，头卓然而痛，其人足心必热，谷气下流故也。</p>
<!-- /wp:paragraph -->

<!-- wp:paragraph -->
<p>【111】太阳病中风，以火劫发汗，邪风被火热，血气流溢，失其常度。两阳相熏灼，其身发黄。阳盛则欲衄，阴虚小便难。阴阳俱虚竭，身体则枯燥，但头汗出，剂颈而还，腹满微喘，口干咽烂，或不大便，久则<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_8.png" alt="img" width="17" height="18" />语，甚者至哕，手足躁扰，捻衣摸床。小便利者，其人可治。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>【112】伤寒脉浮，医以火迫劫之，亡阳必惊狂，卧起不安者，<strong>桂枝去芍药加蜀漆牡蛎龙骨救逆汤</strong>主之。方六十。</p>
<!-- /wp:paragraph -->

<!-- wp:paragraph -->
<p>桂枝三两，去皮　甘草二两，炙　生姜三两，切　大枣十二枚，擘　牡蛎五两，熬　蜀漆三两，洗去腥　龙骨四两</p>
<!-- /wp:paragraph -->

<!-- wp:paragraph -->
<p>上七味，以水一斗二升，先煮蜀漆，减二升，内诸药，煮取三升，去滓，温服一升。本云桂枝汤，今去芍药，加蜀漆牡蛎龙骨。</p>
<!-- /wp:paragraph -->

<!-- wp:paragraph -->
<p>【113】形作伤寒，其脉不弦紧而弱。弱者必渴，被火必<img class="" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt003_9.png" alt="img" width="19" height="20" />语。弱者发热脉浮，解之当汗出愈。</p>
<!-- /wp:paragraph -->

<!-- wp:paragraph -->
<p>【114】太阳病，以火熏之，不得汗，其人必躁，到经不解，必清血，名为火邪。</p>
<!-- /wp:paragraph -->

<!-- wp:paragraph -->
<p>【115】脉浮热甚，而反灸之，此为实，实以虚治，因火而动，必咽燥吐血。</p>
<!-- /wp:paragraph -->

<!-- wp:paragraph -->
<p>【116】微数之脉，慎不可灸，因火为邪，则为烦逆，追虚逐实，血散脉中，火气虽微，内攻有力，焦骨伤筋，血难复也。脉浮，宜以汗解，用火灸之，邪无从出，因火而盛，病从腰以下，必重而痹，名火逆也。欲自解者，必当先烦，烦乃有汗而解。何以知之？脉浮故知汗出解。</p>
<!-- /wp:paragraph -->

<!-- wp:paragraph -->
<p>【117】烧针令其汗，针处被寒，核起而赤者，必发奔豚。气从少腹上冲心者，灸其核上各一壮，与<strong>桂枝加桂汤，</strong>更加桂二两也。方六十一。</p>
<!-- /wp:paragraph -->

<!-- wp:paragraph -->
<p>桂枝五两，去皮　芍药三两　生姜三两，切　甘草二两，炙　大枣十二枚，擘</p>
<!-- /wp:paragraph -->

<!-- wp:paragraph -->
<p>上五味，以水七升，煮取三升，去滓，温服一升。本云桂枝汤，今加桂满五两，所以加桂者，以能泄奔豚气也。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>【118】火逆下之，因烧针烦躁者，<strong>桂枝甘草龙骨牡蛎汤</strong>主之。方六十二。</p>
<!-- /wp:paragraph -->

<!-- wp:paragraph -->
<p>桂枝一两，去皮　甘草二两，炙　牡蛎二两，熬　龙骨二两</p>
<!-- /wp:paragraph -->

<!-- wp:paragraph -->
<p>上四味，以水五升，煮取二升半，去滓，温服八合，日三服。</p>
<!-- /wp:paragraph -->

<!-- wp:paragraph -->
<p>【119】太阳伤寒者，加温针必惊也。</p>
<!-- /wp:paragraph -->

<!-- wp:paragraph -->
<p>【120】太阳病，当恶寒发热，今自汗出，反不恶寒发热，关上脉细数者，以医吐之过也。一二日吐之者，腹中饥，口不能食；三四日吐之者，不喜糜粥，欲食冷食，朝食暮吐。以医吐之所致也，此为小逆。</p>
<!-- /wp:paragraph -->

<!-- wp:paragraph -->
<p>【121】太阳病吐之，但太阳病当恶寒，今反不恶寒，不欲近衣，此为吐之内烦也。</p>
<!-- /wp:paragraph -->

<!-- wp:paragraph -->
<p><span style="color: #808080;"><span style="color: #000000;">【122】</span>问曰</span>[efn_note]《金匮》录此,“病人脉数”上,有“问曰”二字。<span style="color: #999999;"><em>中医古籍校注释译丛书《汤液经钩考》，p.10，杨绍伊辑复，陈居伟、郭玉晶校注，学苑出版社，2012年8月第 1 版</em></span>[/efn_note]：病人脉数，数为热，当消谷引食，而反吐者，此以发汗[efn_note]《金匮》录“此以发汗”句作“师曰:因发其汗”六字。<span style="color: #999999;"><em>中医古籍校注释译丛书《汤液经钩考》，p.10，杨绍伊辑复，陈居伟、郭玉晶校注，学苑出版社，2012年8月第 1 版</em></span>[/efn_note]，令阳气微，膈气虚，脉乃数也。数为客热，不能消谷，以胃中虚冷，故吐也。</p>
<!-- /wp:paragraph -->

<!-- wp:paragraph -->
<p>【123】太阳病，过经十余日，心下温温欲吐，而胸中痛，大便反溏，腹微满，郁郁微烦。先此时自极吐下者，与调胃承气汤。若不尔者，不可与。但欲呕，胸中痛，微溏者，此非柴胡汤证，以呕故知极吐下也。调胃承气汤。六十三。用前第三十三方。</p>
<!-- /wp:paragraph -->

<!-- wp:paragraph -->
<p>【124】太阳病六七日，表证仍在，脉微而沉，反不结胸，其人发狂者，以热在下焦，少腹当鞕满，小便自利者，下血乃愈。所以然者，以太阳随经，瘀热在里故也。<strong>抵当汤</strong>主之。方六十四。</p>
<!-- /wp:paragraph -->

<!-- wp:paragraph -->
<p>水蛭熬　虻虫各三十个，去翅足，熬　桃 仁二十个，去皮尖　大黄三两，酒洗</p>
<!-- /wp:paragraph -->

<!-- wp:paragraph -->
<p>上四味，以水五升，煮取三升，去滓，温服一升。不下，更服。</p>
<!-- /wp:paragraph -->

<!-- wp:paragraph -->
<p>【125】太阳病身黄，脉沉结，少腹鞕，小便不利者，为无血也。小便自利，其人如狂者，血证谛也，抵当汤主之。六十五。用前方。</p>
<!-- /wp:paragraph -->

<!-- wp:paragraph -->
<p>【126】伤寒有热，少腹满，应小便不利，今反利者，为有血也，当下之，不可余药，宜<strong>抵当丸。</strong>方六十六。</p>
<!-- /wp:paragraph -->

<!-- wp:paragraph -->
<p>水蛭二十个，熬　虻虫二十个，去翅足，熬　桃仁二十五个，去皮尖　大黄三两</p>
<!-- /wp:paragraph -->

<!-- wp:paragraph -->
<p>上四味，捣分四丸，以水一升，煮一丸，取七合服之，晬时当下血，若不下者更服。</p>
<!-- /wp:paragraph -->

<!-- wp:paragraph -->
<p>【127】太阳病，小便利者，以饮水多，必心下悸；小便少者，必苦里急也。</p>
<!-- /wp:paragraph -->