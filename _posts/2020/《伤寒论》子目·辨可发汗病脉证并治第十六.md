---
ID: 1157
post_title: >
  《伤寒论》子目·辨可发汗病脉证并治第十六
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%8f%af%e5%8f%91%e6%b1%97%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e5%85%ad'
author: Editor
post_date: 2020-12-04 12:34:59
layout: post
link: http://kege.org.cn/1157
published: true
tags: [ ]
categories:
  - 伤寒论
---
<!-- wp:paragraph -->
<p><span class="has-inline-color has-secondary-color">合四十一法，方一十四首。</span></p>
<!-- /wp:paragraph -->

<!-- wp:paragraph -->
<p>太阳病，外证未解，脉浮弱，当以汗解，宜桂枝汤。第一。五味，前有四法。</p>
<!-- /wp:paragraph -->

<!-- wp:paragraph -->
<p>脉浮而数者，可发汗，属桂枝汤证。第二。用前第一方。一法用麻黄汤。</p>
<!-- /wp:paragraph -->

<!-- wp:paragraph -->
<p>阳明病，脉迟，汗出多，微恶寒，表未解也，属桂枝汤证。第三。用前第一方。下有可汗二证。</p>
<!-- /wp:paragraph -->

<!-- wp:paragraph -->
<p>病人烦热，汗出解，又如疟状，脉浮虚者，当发汗，属桂枝汤证。第四。用前第一方。</p>
<!-- /wp:paragraph -->

<!-- wp:paragraph -->
<p>病常自汗出，此荣卫不和也，发汗则愈，属桂枝汤证。第五。用前第一方。</p>
<!-- /wp:paragraph -->

<!-- wp:paragraph -->
<p>病人脏无他病，时发热汗出，此卫气不和也，先其时发汗则愈，属桂枝汤证。第六。用前第一方。</p>
<!-- /wp:paragraph -->

<!-- wp:paragraph -->
<p>脉浮紧，浮为风，紧为寒，风伤卫，寒伤荣，荣卫俱病，骨节烦疼，可发汗，宜麻黄汤。第七。四味。</p>
<!-- /wp:paragraph -->

<!-- wp:paragraph -->
<p>太阳病不解，热结膀胱，其人如狂，血自下，愈。外未解者，属桂枝汤证。第八。用前第一方。</p>
<!-- /wp:paragraph -->

<!-- wp:paragraph -->
<p>太阳病，下之微喘者，表未解，宜桂枝加厚朴杏子汤。第九。七味。</p>
<!-- /wp:paragraph -->

<!-- wp:paragraph -->
<p>伤寒脉浮紧，不发汗，因衄者，属麻黄汤证。第十。用前第七方。</p>
<!-- /wp:paragraph -->

<!-- wp:paragraph -->
<p>阳明病，脉浮无汗而喘者，发汗愈，属麻黄汤证。第十一。用前第七方。</p>
<!-- /wp:paragraph -->

<!-- wp:paragraph -->
<p>太阴病，脉浮者，可发汗，属桂枝汤证。第十二。用前第一方。</p>
<!-- /wp:paragraph -->

<!-- wp:paragraph -->
<p>太阳病，脉浮紧，无汗，发热身疼痛，八九日表证在，当发汗，属麻黄汤证。第十三。用前第七方。</p>
<!-- /wp:paragraph -->

<!-- wp:paragraph -->
<p>脉浮者，病在表，可发汗，属麻黄汤证。第十四。用前第七方。一法用桂枝汤。</p>
<!-- /wp:paragraph -->

<!-- wp:paragraph -->
<p>伤寒不大便六七日，头痛有热者，与承气汤。其小便清者，知不在里，续在表，属桂枝汤证。第十五。用前第一方。</p>
<!-- /wp:paragraph -->

<!-- wp:paragraph -->
<p>下利，腹胀满，身疼痛者，先温里，乃攻表，温里宜四逆汤，攻表宜桂枝汤。第十六。四逆汤三味。桂枝汤用前第一方。</p>
<!-- /wp:paragraph -->

<!-- wp:paragraph -->
<p>下利后，身疼痛，清便自调者，急当救表，宜桂枝汤。第十七。用前第一方。</p>
<!-- /wp:paragraph -->

<!-- wp:paragraph -->
<p>太阳病，头痛发热，汗出，恶风寒者，属桂枝汤证。第十八。用前第一方。</p>
<!-- /wp:paragraph -->

<!-- wp:paragraph -->
<p>太阳中风，阳浮阴弱，发热汗出，恶寒恶风，鼻鸣干呕者，属桂枝汤证。第十九。用前第一方。</p>
<!-- /wp:paragraph -->

<!-- wp:paragraph -->
<p>太阳病，发热汗出，此为荣弱卫强，属桂枝汤证。第二十。用前第一方。</p>
<!-- /wp:paragraph -->

<!-- wp:paragraph -->
<p>太阳病下之，气上冲者，属桂枝汤证。第二十一。用前第一方。</p>
<!-- /wp:paragraph -->

<!-- wp:paragraph -->
<p>太阳病，服桂枝汤反烦者，先刺风池、风府，却与桂枝汤愈。第二十二。用前第一方。</p>
<!-- /wp:paragraph -->

<!-- wp:paragraph -->
<p>烧针被寒，针处核起者，必发奔豚气，与桂枝加桂汤。第二十三。五味。</p>
<!-- /wp:paragraph -->

<!-- wp:paragraph -->
<p>太阳病，项背强几几，汗出恶风者，宜桂枝加葛根汤。第二十四。七味。注见第二卷中。</p>
<!-- /wp:paragraph -->

<!-- wp:paragraph -->
<p>太阳病，项背强几几，无汗恶风者，属葛根汤证。第二十五。用前方。</p>
<!-- /wp:paragraph -->

<!-- wp:paragraph -->
<p>太阳阳明合病，自利，属葛根汤证。第二十六。用前方。一云，用后第二十八方。</p>
<!-- /wp:paragraph -->

<!-- wp:paragraph -->
<p>太阳阳明合病，不利，但呕者，属葛根加半夏汤。第二十七。八味。</p>
<!-- /wp:paragraph -->

<!-- wp:paragraph -->
<p>太阳病，桂枝证，反下之，利遂不止，脉促者，表未解也，喘而汗出，属葛根黄芩黄连汤。第二十八。四味。</p>
<!-- /wp:paragraph -->

<!-- wp:paragraph -->
<p>太阳病，头痛发热，身疼，恶风无汗，属麻黄汤证。第二十九。用前第七方。</p>
<!-- /wp:paragraph -->

<!-- wp:paragraph -->
<p>太阳阳明合病，喘而胸满者，不可下，属麻黄汤证。第三十。用前第七方。</p>
<!-- /wp:paragraph -->

<!-- wp:paragraph -->
<p>太阳中风，脉浮紧，发热恶寒，身痛不汗而烦躁者，大青龙汤主之。第三十一。七味。下有一病证。</p>
<!-- /wp:paragraph -->

<!-- wp:paragraph -->
<p>阳明中风，脉弦浮大，短气，腹满，胁下及心痛，鼻干不得汗，嗜卧，身黄，小便难，潮热，外不解，过十日，脉浮者，与小柴胡汤。脉但浮，无余证者，与麻黄汤。第三十二。小柴胡汤七味。麻黄汤用前第七方。</p>
<!-- /wp:paragraph -->

<!-- wp:paragraph -->
<p>太阳病，十日以去，脉浮细嗜卧者，外解也；设胸满胁痛者，与小柴胡汤；脉但浮，与麻黄汤。第三十三。并用前方。</p>
<!-- /wp:paragraph -->

<!-- wp:paragraph -->
<p>伤寒脉浮缓，身不疼但重，乍有轻时，无少阴证，可与大青龙汤发之。第三十四。用前第三十一方。</p>
<!-- /wp:paragraph -->

<!-- wp:paragraph -->
<p>伤寒表不解，心下有水气，干呕发热而咳，或渴，或利，或噎，或小便不利，或喘，小青龙汤主之。第三十五。八味。加减法附。</p>
<!-- /wp:paragraph -->

<!-- wp:paragraph -->
<p>伤寒心下有水气，咳而微喘，发热不渴，属小青龙汤证。第三十六。用前方。</p>
<!-- /wp:paragraph -->

<!-- wp:paragraph -->
<p>伤寒五六日中风，往来寒热，胸胁苦满，不欲饮食，心烦喜呕者，属小柴胡汤证。第三十七。用前第三十二方。</p>
<!-- /wp:paragraph -->

<!-- wp:paragraph -->
<p>伤寒四五日，身热恶风，颈项强，胁下满，手足温而渴，属小柴胡汤证。第三十八。用前第三十二方。</p>
<!-- /wp:paragraph -->

<!-- wp:paragraph -->
<p>伤寒六七日，发热，微恶寒，支节烦疼，微呕，心下支结，外证未去者，柴胡桂枝汤主之。第三十九。九味。</p>
<!-- /wp:paragraph -->

<!-- wp:paragraph -->
<p>少阴病，得之二三日，麻黄附子甘草汤，微发汗。第四十。三味。</p>
<!-- /wp:paragraph -->

<!-- wp:paragraph -->
<p>脉浮，小便不利，微热消渴者，与五苓散。第四十一。五味。</p>
<!-- /wp:paragraph -->