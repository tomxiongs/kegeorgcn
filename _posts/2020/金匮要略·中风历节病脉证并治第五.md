---
ID: 1199
post_title: >
  金匮要略·中风历节病脉证并治第五
post_name: '%e9%87%91%e5%8c%ae%e8%a6%81%e7%95%a5%c2%b7%e4%b8%ad%e9%a3%8e%e5%8e%86%e8%8a%82%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e4%ba%94'
author: Editor
post_date: 2020-12-04 13:07:47
layout: post
link: http://kege.org.cn/1199
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论一首 脉证三条 方十二首</span></em></p>
<!-- /wp:paragraph -->

<!-- wp:paragraph -->
<p><em><strong>金匮要略方论 卷上</strong></em></p>
<!-- /wp:paragraph -->

<!-- wp:paragraph -->
<p>夫风之为病，当半身不遂，或但臂不遂者，此为痹。脉微而数，中风使然。</p>
<!-- /wp:paragraph -->

<!-- wp:paragraph -->
<p>寸口脉浮而紧，紧则为寒，浮则为虚；寒虚相搏，邪在皮肤；浮者血虚，络脉空虚；贼邪不泻，或左或右；邪气反缓，正气即急，正气引邪，僻不遂。</p>
<!-- /wp:paragraph -->

<!-- wp:paragraph -->
<p>邪在于络，肌肤不仁；邪在于经，即重不胜；邪入于腑，即不识人；邪入于脏，舌即难言，口吐涎。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_41"><strong>侯氏黑散</strong></h3>
<!-- /wp:heading -->

<!-- wp:paragraph -->
<p>治大风，四肢烦重，心中恶寒不足者。《外台》治风癫。</p>
<!-- /wp:paragraph -->

<!-- wp:paragraph -->
<p>菊花四十分 白术十分 细辛三分 茯苓三分 牡蛎三分 桔梗八分 防风十分 人参三分 矾石三分 黄芩三分 当归三分 干姜三分 芎<img alt="978-7-117-06723-2-Part01-5.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part01-5.jpg">三分 桂枝三分</p>
<!-- /wp:paragraph -->

<!-- wp:paragraph -->
<p>上十四味，杵为散，酒服方寸匕，日一服，初服二十日，温酒调服，禁一切鱼肉大蒜，常宜冷食，六十日止，即药积在腹中不下也。热食即下矣，冷食自能助药力。</p>
<!-- /wp:paragraph -->

<!-- wp:paragraph -->
<p>寸口脉迟而缓，迟则为寒，缓则为虚，营缓则为亡血，卫缓则为中风。邪气中经则身痒而瘾疹，心气不足，邪气入中，则胸满而短气。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_42"><strong>风引汤</strong></h3>
<!-- /wp:heading -->

<!-- wp:paragraph -->
<p>除热癫痫。</p>
<!-- /wp:paragraph -->

<!-- wp:paragraph -->
<p>大黄 干姜 龙骨各四两 桂枝三两 甘草 牡蛎各二两 寒水石 滑石 赤石脂 白石脂 紫石英 石膏各六两</p>
<!-- /wp:paragraph -->

<!-- wp:paragraph -->
<p>上十二味，杵，粗筛；以韦囊盛之，取三指撮，井花水三升，煮三沸，温服一升。治大人风引，少小惊痫瘈疭，日数十发，医所不疗，除热方。巢氏云：脚气宜风引汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_43"><strong>防己地黄汤</strong></h3>
<!-- /wp:heading -->

<!-- wp:paragraph -->
<p>治病如狂状，妄行，独语不休，无寒热，其脉浮。</p>
<!-- /wp:paragraph -->

<!-- wp:paragraph -->
<p>防己一分 桂枝三分 防风三分 甘草二分</p>
<!-- /wp:paragraph -->

<!-- wp:paragraph -->
<p>上四味，以酒一杯，渍之一宿，绞取汁。生地黄二斤，㕮咀，蒸之如斗米饭久，以铜器盛其汁，更绞地黄汁，和分再服。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_44"><strong>头风摩散</strong>方</h3>
<!-- /wp:heading -->

<!-- wp:paragraph -->
<p>大附子一枚，炮盐等分</p>
<!-- /wp:paragraph -->

<!-- wp:paragraph -->
<p>上二味，为散，沐了，以方寸匕，已摩疢上，令药力行。</p>
<!-- /wp:paragraph -->

<!-- wp:paragraph -->
<p>寸口脉沉而弱，沉即主骨，弱即主筋，沉即为肾，弱即为肝。汗出入水中，如水伤心，历节黄汗出，故曰历节。</p>
<!-- /wp:paragraph -->

<!-- wp:paragraph -->
<p>趺阳脉浮而滑，滑则谷气实，浮则汗自出。</p>
<!-- /wp:paragraph -->

<!-- wp:paragraph -->
<p>少阴脉浮而弱，弱则血不足，浮则为风，风血相搏，即疼痛如掣。盛人脉涩小，短气，自汗出，历节疼，不可屈伸，此皆饮酒汗出当风所致。</p>
<!-- /wp:paragraph -->

<!-- wp:paragraph -->
<p>诸肢节疼痛，身体魁羸，脚肿如脱，头眩短气，温温欲吐，桂枝芍药知母汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_45"><strong>桂枝芍药知母汤</strong>方</h3>
<!-- /wp:heading -->

<!-- wp:paragraph -->
<p>桂枝四两 芍药三两 甘草二两 麻黄二两 生姜五两 白术五两 知母四两 防风四两 附子二两，炮</p>
<!-- /wp:paragraph -->

<!-- wp:paragraph -->
<p>上九味，以水七升，煮取二升，温服七合，日三服。</p>
<!-- /wp:paragraph -->

<!-- wp:paragraph -->
<p>味酸则伤筋，筋伤则缓，名曰泄。咸则伤骨，骨伤则痿，名曰枯。枯泄相搏，名曰断泄。荣气不通，卫不独行，荣卫俱微，三焦无所御，四属断绝，身体羸瘦，独足肿大，黄汗出，胫冷。假令发热，便为历节也。</p>
<!-- /wp:paragraph -->

<!-- wp:paragraph -->
<p>病历节，不可屈伸，疼痛，乌头汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_46"><strong>乌头汤</strong>方</h3>
<!-- /wp:heading -->

<!-- wp:paragraph -->
<p>治脚气疼痛，不可屈伸。</p>
<!-- /wp:paragraph -->

<!-- wp:paragraph -->
<p>麻黄 芍药 黄芪各三两 甘草三两，炙 川乌五枚，㕮咀，以蜜二升，煎取一升，即出乌头</p>
<!-- /wp:paragraph -->

<!-- wp:paragraph -->
<p>上五味，㕮咀四味，以水三升，煮取一升，去滓，内蜜煎中更煎之，服七合。不知，尽服之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_47"><strong>矾石汤</strong></h3>
<!-- /wp:heading -->

<!-- wp:paragraph -->
<p>治脚气冲心。</p>
<!-- /wp:paragraph -->

<!-- wp:paragraph -->
<p>矾石二两</p>
<!-- /wp:paragraph -->

<!-- wp:paragraph -->
<p>上一味，以浆水一斗五升，煎三五沸，浸脚良。</p>
<!-- /wp:paragraph -->

<!-- wp:heading -->
<h2 id="hanvon_toc_48">附方</h2>
<!-- /wp:heading -->

<!-- wp:heading {"level":3} -->
<h3 id="hanvon_toc_49"><strong>《古今录验》续命汤</strong></h3>
<!-- /wp:heading -->

<!-- wp:paragraph -->
<p>治中风痱，身体不能自收，口不能言，冒昧不知痛处，或拘急不得转侧。姚云：与大续命同，兼治妇人产后去血者，及老人、小儿。</p>
<!-- /wp:paragraph -->

<!-- wp:paragraph -->
<p>麻黄 桂枝 当归 人参 石膏 干姜 甘草各三两 芎<img alt="978-7-117-06723-2-Part01-6.jpg" src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part01-6.jpg">一两 杏仁四十枚</p>
<!-- /wp:paragraph -->

<!-- wp:paragraph -->
<p>上九味，以水一斗，煮取四升，温服一升，当小汗。薄覆脊，凭几坐，汗出则愈，不汗更服。无所禁，勿当风。并治但伏不得卧，咳逆上气，面目浮肿。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_50"><strong>《千金》三黄汤</strong></h3>
<!-- /wp:heading -->

<!-- wp:paragraph -->
<p>治中风，手足拘急，百节疼痛，烦热心乱，恶寒，经日不欲饮食。</p>
<!-- /wp:paragraph -->

<!-- wp:paragraph -->
<p>麻黄五分 独活四分 细辛二分 黄芪二分 黄芩三分</p>
<!-- /wp:paragraph -->

<!-- wp:paragraph -->
<p>上五味，以水六升，煮取二升，分温三服，一服小汗，二服大汗。心热加大黄二分，腹满加枳实一枚，气逆加人参三分，悸加牡蛎三分，渴加栝蒌根三分，先有寒加附子一枚。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_51"><strong>《近效方》术附子汤</strong></h3>
<!-- /wp:heading -->

<!-- wp:paragraph -->
<p>治风虚头重眩，苦极，不知食味，暖肌补中，益精气。</p>
<!-- /wp:paragraph -->

<!-- wp:paragraph -->
<p>白术二两 附子一枚半，炮，去皮 甘草一两，炙</p>
<!-- /wp:paragraph -->

<!-- wp:paragraph -->
<p>上三味，剉，每五钱匕，姜五片，枣一枚，水盏半，煎七分，去滓，温服。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_52"><strong>崔氏八味丸</strong></h3>
<!-- /wp:heading -->

<!-- wp:paragraph -->
<p>治脚气上入，少腹不仁。</p>
<!-- /wp:paragraph -->

<!-- wp:paragraph -->
<p>干地黄八两 山茱萸 薯蓣各四两 泽泻 茯苓 牡丹皮各三两 桂枝 附子炮，各一两</p>
<!-- /wp:paragraph -->

<!-- wp:paragraph -->
<p>上八味，末之，炼蜜和丸梧子大。酒下十五丸，日再服。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_53"><strong>《千金方》越婢加术汤</strong></h3>
<!-- /wp:heading -->

<!-- wp:paragraph -->
<p>治肉极热，则身体津脱，腠理开，汗大泄，厉风气，下焦脚弱。</p>
<!-- /wp:paragraph -->

<!-- wp:paragraph -->
<p>麻黄六两 石膏半斤 生姜三两 甘草二两 白术四两 大枣十五枚</p>
<!-- /wp:paragraph -->

<!-- wp:paragraph -->
<p>上六味，以水六升，先煮麻黄，去上沫，内诸药，煮取三升，分温三服。恶风加附子一枚，炮。</p>
<!-- /wp:paragraph -->