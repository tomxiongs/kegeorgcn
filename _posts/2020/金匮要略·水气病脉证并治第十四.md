---
ID: 1227
post_title: >
  金匮要略·水气病脉证并治第十四
post_name: '%e9%87%91%e5%8c%ae%e8%a6%81%e7%95%a5%c2%b7%e6%b0%b4%e6%b0%94%e7%97%85%e8%84%89%e8%af%81%e5%b9%b6%e6%b2%bb%e7%ac%ac%e5%8d%81%e5%9b%9b'
author: Editor
post_date: 2020-12-04 14:35:30
layout: post
link: http://kege.org.cn/1227
published: true
tags: [ ]
categories:
  - 金匮要略
---
<!-- wp:paragraph -->
<p><em><span class="has-inline-color has-secondary-color">论七首 脉证五条 方八首</span></em></p>
<!-- /wp:paragraph -->

<!-- wp:paragraph -->
<p><strong><em>金匮要略方论 卷中</em></strong></p>
<!-- /wp:paragraph -->

<!-- wp:paragraph -->
<p>师曰：病有风水、有皮水、有正水、有石水、有黄汗。风水，其脉自浮，外证骨节疼痛，恶风；皮水，其脉亦浮，外证胕肿，按之没指，不恶风，其腹如鼓，不渴，当发其汗；正水，其脉沉迟，外证自喘；石水，其脉自沉，外证腹满不喘；黄汗，其脉沉迟，身发热，胸满，四肢头面肿，久不愈，必致痈脓。</p>
<!-- /wp:paragraph -->

<!-- wp:paragraph -->
<p>脉浮而洪，浮则为风，洪则为气，风气相搏，风强则为隐疹，身体为痒，痒为泄风，久为痂癞。气强则为水，难以俯仰。风气相击，身体洪肿，汗出乃愈，恶风则虚，此为风水。不恶风者，小便通利，上焦有寒，其口多涎，此为黄汗。</p>
<!-- /wp:paragraph -->

<!-- wp:paragraph -->
<p>寸口脉沉滑者，中有水气，面目肿大，有热，名曰风水。视人之目窠上微拥，如蚕新卧起状，其颈脉动，时时咳，按其手足上，陷而不起者，风水。</p>
<!-- /wp:paragraph -->

<!-- wp:paragraph -->
<p>太阳病，脉浮而紧，法当骨节疼痛，反不疼，身体反重而酸，其人不渴，汗出即愈，此为风水。恶寒者，此为极虚，发汗得之。渴而不恶寒者，此为皮水。身肿而冷，状如周痹，胸中窒，不能食，反聚痛，暮躁不得眠，此为黄汗，痛在骨节。咳而喘，不渴者，此为肺胀，其状如肿，发汗即愈。然诸病此者，渴而下利，小便数者，皆不可发汗。</p>
<!-- /wp:paragraph -->

<!-- wp:paragraph -->
<p>里水者，一身面目黄肿，其脉沉，小便不利，故令病水。假如小便自利，此亡津液，故令渴也。越婢加术汤主之[efn_note]原文“越婢加术汤主之”，应接在“故令病水”句下读，此倒装文法。如小便自利而渴，亡津液之征象，不宜此方。<span style="color: #808080;"><em>参考文献何任、何若苹整理《金匮要略》p.8，人民卫生出版社，2017年3月第1版</em></span>[/efn_note]。方见中风。</p>
<!-- /wp:paragraph -->

<!-- wp:paragraph -->
<p>趺阳脉当伏，今反紧，本自有寒，疝，瘕，腹中痛，医反下之，下之即胸满短气。</p>
<!-- /wp:paragraph -->

<!-- wp:paragraph -->
<p>趺阳脉当伏，今反数，本自有热，消谷，小便数，今反不利，此欲作水。</p>
<!-- /wp:paragraph -->

<!-- wp:paragraph -->
<p>寸口脉浮而迟[efn_note]原文“寸口脉浮而迟”之“迟”字，繁体为“遲”，与“稺”互为通假字，小之义也；并非指通常意义上的“迟脉”。寸口脉“浮而遲”者,上文说:“浮则为风”,风为阳邪,《素问·<br />阴阳应象大论篇第五》说:“阴胜则热”,故此曰“浮脉则热”。《说<br />文·辵部》说:“遲,徐行也,从,犀声…,籀文遲从”,《说文·禾部》说:“稺”,幼禾也,从禾,屖声”。是“程”和籀文“遲”俱谐“屖”声,例得通假。《广雅·释诂》卷三上说:“遲,穉,晚也”,王念孙疏证:“稺,亦遲也”,足证“穉”“遲”二字可通。此文乃假“遲”为“稺”也。《方言》卷二说:“稺,小也”,张湛注《列子·天瑞篇》亦谓“稺,小也”。脉“小”为气血不充,乃阳气受阻而退藏所致,故此曰“遲脉则潜”。风邪激动水气上冲于外,阻遏阳气不用而退藏于内,故此曰“热潜相搏,名曰沈”。沈者,《国语·周语下》:“水无沈气”,韦昭注:“沈,伏也。”水邪横溢,阳气失用而伏藏于下也。此乃病机,非谓脉象。<span style="color: #808080;"><em>引自李今庸著《古医书研究》P278，学苑出版社，2019年7月第1版</em></span>[/efn_note]，浮脉则热，迟脉则潜，热潜相搏，名曰沉。趺阳脉浮而数[efn_note]趺阳脉“浮而数”者,《伤寒论·辨脉法第一》说:“浮为风…风为热”,故此曰“浮脉即热”。《说文·攴部》说:“数,计也,从攴,娄声”,《说文·宀部》说:“寠（其简体为‘宀’下‘娄’字）,无礼居也,从宀,娄声”。二字俱谐“娄”声,义可通也。《释名·释姿客》说:“寠数,犹局缩,皆小意也”,又通作“娄”,《诗·鱼藻之什·角弓说:“莫肯下遗,式居娄骄”,毛苌传:“娄,敛也”。敛,亦有“小”意,王念孙《广雅·释诂》卷二上疏证说:“物敛则小”,可证。是此脉之所谓“浮而数”者,为“浮而小”,与上“浮而迟”同义,乃变文耳。此“数”字之义训“小”,而脉小乃阳气深藏于下使然,故此曰“数脉即止”。止者,王念孙《广雅·释诂》卷三下疏证说:“止谓之底”,《说文·止部》说:“止,下基也,象草木出有址,故以止为足”。而“足”居人体之“下”部,下极为底,故底有“下”意,《说文广部》说:“底,止居也, 一曰下也”,《玉篇·广部》说;“底,丁礼切,止也,下也”,可证。其“止”字义训为“下”,而“下”有“潜”意,故此文之“数脉即止”者,亦犹上之“遲脉则潜”也。风邪激动水气泛滥于肌肤,阳气失却主外之用而退藏于下,故此曰“热止相搏,名曰伏”伏者,《国语·晋语》说:“龙尾伏辰”,韦昭注:“伏,隐也”,《国语·晋语》说:“物莫于伏蛊”,韦昭注:“伏,藏也”,水邪充斥体表,阳气不用于外而藏隐于内也。此为病机,非谓脉象。是此文“热止相搏,名曰伏”者,亦犹上“热潜相搏,名曰沈”也。总之,此文“浮而数”云云者与上“浮而迟”云云,文虽异而义不殊也,只是仲景行文之变耳。<span style="color: #808080;"><em>参考李今庸著《古医书研究》P278，学苑出版社，2019年7月第1版</em></span>[/efn_note]，浮脉即热，数脉即止，热止相搏，名曰伏。沉伏相搏，名曰水[efn_note]《庄子·外物篇》说:“慰悯沈屯”,陆德明音义引司马云:“沈, 深也”,《国语·晋语八》说:“物莫于伏蛊”,韦昭注:“伏,藏也”,<br />而《广雅·释诂》卷三上说:“藏,深也”。是“沈”“伏”二字义同,均为“深藏”。其二字虽同训,然于此文则“沈”属“寸口脉”之病机,“伏”属“趺阳脉”之病机。阳气受遏而退藏,水被风激而外侵,故此曰“沈伏相搏,名曰水”。<span style="color: #808080;"><em>参考李今庸著《古医书研究》P278，学苑出版社，2019年7月第1版</em></span>[/efn_note]。沉则络脉虚，伏则小便难，虚难相搏，水走皮肤，即为水矣[efn_note]阳气郁遏退藏,失其主外温络之用,而络脉不充,故此曰“沈则络脉虚”;失其化气行水之能,而水道艰涩,故此曰“伏则小便难”。络脉虚则易受邪,小便难则水无下出之路,于是水邪避实而走虚,浸渍于皮肤肌腠之中,而形成水气之病,故此曰“虚难相搏,水走皮肤,即为水矣”。此条文虽长而证不杂,只“身体浮肿,小便不利,寸口、阳脉均见浮而小”,似不必烦劳陈念祖先生为之创立“消水圣愈汤”即“桂甘姜枣麻辛附子汤加知母”以为治也。<span style="color: #808080;"><em>参考李今庸著《古医书研究》P278，学苑出版社，2019年7月第1版</em></span>[/efn_note]。</p>
<!-- /wp:paragraph -->

<!-- wp:paragraph -->
<p>寸口脉弦而紧，弦则卫气不行，即恶寒，水不沾流，走于肠间。</p>
<!-- /wp:paragraph -->

<!-- wp:paragraph -->
<p>少阴脉紧而沉，紧则为痛，沉则为水，小便即难。脉得诸沉，当责有水，身体肿重。水病脉出者死。</p>
<!-- /wp:paragraph -->

<!-- wp:paragraph -->
<p>夫水病人，目下有卧蚕，面目鲜泽，脉伏，其人消渴。病水腹大，小便不利，其脉沉绝者，有水，可下之。</p>
<!-- /wp:paragraph -->

<!-- wp:paragraph -->
<p>问曰：病下利后，渴饮水，小便不利，腹满阴肿者，何也？答曰：此法当病水，若小便自利及汗出者，自当愈。</p>
<!-- /wp:paragraph -->

<!-- wp:paragraph -->
<p>心水者，其身重而少气，不得卧，烦而躁，其人阴肿。</p>
<!-- /wp:paragraph -->

<!-- wp:paragraph -->
<p>肝水者，其腹大，不能自转侧，胁下腹痛，时时津液微生，小便续通。</p>
<!-- /wp:paragraph -->

<!-- wp:paragraph -->
<p>肺水者，其身肿，小便难，时时鸭溏。</p>
<!-- /wp:paragraph -->

<!-- wp:paragraph -->
<p>脾水者，其腹大，四肢苦重，津液不生，但苦少气，小便难。</p>
<!-- /wp:paragraph -->

<!-- wp:paragraph -->
<p>肾水者，其腹大，脐肿腰痛，不得溺，阴下湿如牛鼻上汗，其足逆冷，面反瘦。</p>
<!-- /wp:paragraph -->

<!-- wp:paragraph -->
<p>师曰：诸有水者，腰以上肿，当利小便，腰以下肿，当发汗乃愈。</p>
<!-- /wp:paragraph -->

<!-- wp:paragraph -->
<p>师曰：寸口脉沉而迟，沉则为水，迟则为寒，寒水相搏，趺阳脉伏，水谷不化，脾气衰则鹜溏，胃气衰则身肿。少阳脉卑，少阴脉细，男子则小便不利，妇人则经水不通。经为血，血不利则为水，名曰血分。</p>
<!-- /wp:paragraph -->

<!-- wp:paragraph -->
<p>师曰：寸口脉沉而数，数则为出，沉则为入，出则为阳实，入则为阴结。趺阳脉微而弦，微则无胃气，弦则不得息。少阴脉沉而滑，沉则为在里，滑则为实，沉滑相搏，血结胞门，其藏不泻，经络不通，名曰血分。</p>
<!-- /wp:paragraph -->

<!-- wp:paragraph -->
<p>问曰：病有血分，水分，何也？师曰：经水前断，后病水，名曰血分，此病难治；先病水，后经水断，名曰水分，此病易治。何以故？去水，其经自下。</p>
<!-- /wp:paragraph -->

<!-- wp:paragraph -->
<p>问曰：病者苦水，面目身体四肢皆肿，小便不利，脉之，不言水，反言胸中痛，气上冲咽，状如炙肉，当微咳喘，审如师言，其脉何类？</p>
<!-- /wp:paragraph -->

<!-- wp:paragraph -->
<p>师曰：寸口脉沉而紧，沉为水，紧为寒，沉紧相搏，结在关元，始时当微，年盛不觉，阳衰之后，荣卫相干，阳损阴盛，结寒微动，肾气上冲，喉咽塞噎，胁下急痛。医以为留饮而大下之，气击不去，其病不除。后重吐之，胃家虚烦，咽燥欲饮水，小便不利，水谷不化，面目手足浮肿。又与葶苈丸下水，当时如小差，食饮过度，肿复如前，胸胁苦痛，象若奔豚，其水扬溢，则浮咳喘逆。当先攻击冲气，令止，乃治咳；咳止，其喘自差。先治新病，病当在后。</p>
<!-- /wp:paragraph -->

<!-- wp:paragraph -->
<p>风水，脉浮身重，汗出恶风者，防己黄芪汤主之。腹痛加芍药。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_149"><strong>防己黄芪汤</strong></h3>
<!-- /wp:heading -->

<!-- wp:paragraph -->
<p>方方见湿病中。</p>
<!-- /wp:paragraph -->

<!-- wp:paragraph -->
<p>风水，恶风，一身悉肿，脉浮不渴，续自汗出，无大热，越婢汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_150"><strong>越婢汤</strong>方</h3>
<!-- /wp:heading -->

<!-- wp:paragraph -->
<p>麻黄六两 石膏半斤 生姜三两 大枣十五枚 甘草二两</p>
<!-- /wp:paragraph -->

<!-- wp:paragraph -->
<p>上五味，以水六升，先煮麻黄，去上沫，内诸药，煮取三升，分温三服。恶风者，加附子一枚，炮；风水加术四两。《古今录验》。</p>
<!-- /wp:paragraph -->

<!-- wp:paragraph -->
<p>皮水为病，四肢肿，水气在皮肤中，四肢聂聂动者，防己茯苓汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_151"><strong>防己茯苓汤</strong>方</h3>
<!-- /wp:heading -->

<!-- wp:paragraph -->
<p>防己三两 黄芪三两 桂枝三两 茯苓六两 甘草二两</p>
<!-- /wp:paragraph -->

<!-- wp:paragraph -->
<p>上五味，以水六升，煮取二升，分温三服。</p>
<!-- /wp:paragraph -->

<!-- wp:paragraph -->
<p>里水，越婢加术汤主之；甘草麻黄汤亦主之。</p>
<!-- /wp:paragraph -->

<!-- wp:paragraph -->
<p>越婢加术汤方见上于内加白术四两，又见脚气中。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_152"><strong>甘草麻黄汤</strong>方</h3>
<!-- /wp:heading -->

<!-- wp:paragraph -->
<p>甘草二两 麻黄四两</p>
<!-- /wp:paragraph -->

<!-- wp:paragraph -->
<p>上二味，以水五升，先煮麻黄，去上沫，内甘草，煮取三升，温服一升，重覆汗出，不汗，再服。慎风寒。</p>
<!-- /wp:paragraph -->

<!-- wp:paragraph -->
<p>水之为病，其脉沉小，属少阴；浮者为风；无水虚胀者，为气。水，发其汗即已，脉沉者，宜麻黄附子汤；浮者，宜杏子汤。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_153"><strong>麻黄附子汤</strong>方</h3>
<!-- /wp:heading -->

<!-- wp:paragraph -->
<p>麻黄三两 甘草二两 附子一枚，炮</p>
<!-- /wp:paragraph -->

<!-- wp:paragraph -->
<p>上三味，以水七升，先煮麻黄，去上沫，内诸药，煮取二升半，温服八分，日三服。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_154">杏子汤方</h3>
<!-- /wp:heading -->

<!-- wp:paragraph -->
<p>未见，恐是麻黄杏仁甘草石膏汤。</p>
<!-- /wp:paragraph -->

<!-- wp:paragraph -->
<p>厥而皮水者，蒲灰散主之。方见消渴中。</p>
<!-- /wp:paragraph -->

<!-- wp:paragraph -->
<p>问曰：黄汗之为病，身体肿，一作重。发热汗出而渴，状如风水，汗沾衣，色正黄如柏汁，脉自沉，何从得之？师曰：以汗出入水中浴，水从汗孔入得之，宜芪芍桂酒汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_155"><strong>黄芪芍药桂枝苦酒汤</strong>方</h3>
<!-- /wp:heading -->

<!-- wp:paragraph -->
<p>黄芪五两 芍药三两 桂枝三两</p>
<!-- /wp:paragraph -->

<!-- wp:paragraph -->
<p>上三味，以苦酒一升，水七升，相和，煮取三升，温服一升，当心烦，服至六七日乃解；若心烦不止者，以苦酒阻故也。一方用美酒醯代苦酒。</p>
<!-- /wp:paragraph -->

<!-- wp:paragraph -->
<p>黄汗之病，两胫自冷；假令发热，此属历节。食已汗出，又身常暮卧盗汗出者，此劳气也。若汗出已反发热者，久久其身必甲错；发热不止者，必生恶疮。若身重，汗出已辄轻者，久久必身<img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part02-8.jpg" alt="978-7-117-06723-2-Part02-8.jpg" />，<img src="https://rwzyzs.ipmph.com/epub/5c34535e7d1e77bf85212dc1/OEBPS/Images/978-7-117-06723-2-Part02-9.jpg" alt="978-7-117-06723-2-Part02-9.jpg" />即胸中痛，又从腰以上必汗出，下无汗，腰髋弛痛，如有物在皮中状，剧者不能食，身疼重，烦躁，小便不利，此为黄汗，桂枝加黄芪汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_156"><strong>桂枝加黄芪汤</strong>方</h3>
<!-- /wp:heading -->

<!-- wp:paragraph -->
<p>桂枝 芍药各三两 甘草二两 生姜三两 大枣十二枚 黄芪二两</p>
<!-- /wp:paragraph -->

<!-- wp:paragraph -->
<p>上六味，以水八升，煮取三升，温服一升，须臾饮热稀粥一升余，以助药力，温服取微汗；若不汗，更服。</p>
<!-- /wp:paragraph -->

<!-- wp:paragraph -->
<p>师曰：寸口脉迟而涩，迟则为寒，涩为血不足。趺阳脉微而迟，微则为气，迟则为寒，寒气不足，则手足逆冷；手足逆冷，则荣卫不利；荣卫不利，则腹满肠鸣相逐，气转膀胱，荣卫俱劳；阳气不通，即身冷，阴气不通，即骨疼；阳前通[efn_note]此处“阳前通”、及后文“阴前通”之“前”字,乃“歬”字之借（即互为异体字）。“歬”乃“前后”之“前”的本字。《说文·止部》说:“歬,不行而进谓之歬,从止在舟上”。徐颢笺:“人不行而能进者,惟居于舟为然,故从止舟。止者,人所止也”。人止在舟上,舟行而“止”亦进矣。然就“止”之本身言,止而不动,本当有行也,故“歬”有“止”意。《说文止部》说:“止,下基也····故以止为足。凡止之属皆从止”。徐颢笺引戴氏侗曰:“进止由足,故不行因谓之止”。是“止”乃“不行”也。常所谓“止水”者,乃“不流之水”也,所谓“止血”者,乃“不使血出”也;所谓“止步”者,乃“不让再进”也,是“止”有“不”义无疑也。综上所述,此文“前”乃“歬”之借字,“歬”有“止”意而“止”有“不”意,则此文之所谓“阳前通”“阴前通”者,乃谓“阳不通”“阴不通”也。然何以为之文作“阳前通”“阴前通”者,是于上文“阳气不通”“阴气不通”之变文也。<span style="color: #808080;"><em>参考李今庸著《古医书研究》P280，学苑出版社，2019年7月第1版</em></span>[/efn_note]，则恶寒，阴前通，则痹不仁；阴阳相得，其气乃行，大气一转，其气乃散；实则失气，虚则遗尿，名曰气分。</p>
<!-- /wp:paragraph -->

<!-- wp:paragraph -->
<p>气分，心下坚大如盘，边如旋杯，水饮所作。桂枝去芍药加麻辛附子汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_157"><strong>桂枝去芍药加麻黄细辛附子汤</strong>方</h3>
<!-- /wp:heading -->

<!-- wp:paragraph -->
<p>桂枝三两 生姜三两 甘草二两 大枣十二枚 麻黄 细辛各二两 附子一枚，炮</p>
<!-- /wp:paragraph -->

<!-- wp:paragraph -->
<p>上七味，以水七升，煮麻黄，去上沫，内诸药，煮取二升，分温三服，当汗出，如虫行皮中，即愈。</p>
<!-- /wp:paragraph -->

<!-- wp:paragraph -->
<p>心下坚大如盘，边如旋盘，水饮所作，枳术汤主之。</p>
<!-- /wp:paragraph -->

<!-- wp:heading {"level":3} -->
<h3 id="hanvon_toc_158"><strong>枳术汤</strong>方</h3>
<!-- /wp:heading -->

<!-- wp:paragraph -->
<p>枳实七枚 白术二两</p>
<!-- /wp:paragraph -->

<!-- wp:paragraph -->
<p>上二味，以水五升，煮取三升，分温三服，腹中软，即当散也。</p>
<!-- /wp:paragraph -->

<!-- wp:paragraph -->
<p>附方</p>
<!-- /wp:paragraph -->

<!-- wp:paragraph -->
<p><strong>《外台》防己黄芪汤</strong> 治风水，脉浮为在表，其人或头汗出，表无他病，病者但下重，从腰以上为和，腰以下当肿及阴，难以屈伸。方见风湿中。</p>
<!-- /wp:paragraph -->