---
ID: 1091
post_title: 伤寒论·辨痉湿暍脉证第四
post_name: '%e8%be%a8%e7%97%89%e6%b9%bf%e6%9a%8d%e8%84%89%e8%af%81%e7%ac%ac%e5%9b%9b'
author: Editor
post_date: 2020-12-04 07:38:04
layout: post
link: http://kege.org.cn/1091
published: true
tags: [ ]
categories:
  - 伤寒论
---
<!-- wp:paragraph -->
<p><em><span style="color: #999999;">痓音炽，又作痉，巨郢切，下同</span></em></p>
<!-- /wp:paragraph -->

<!-- wp:paragraph -->
<p>汉 张仲景 述</p>
<p>晋 王叔和 撰次</p>
<p>宋 林亿 校正</p>
<p>明 赵开美 校刻 沈琳 仝校</p>
<p><strong>伤寒论　卷第二</strong></p>
<!-- /wp:paragraph -->

<!-- wp:paragraph -->
<p><strong>辨痉湿暍脉证第四</strong></p>
<p>伤寒所致太阳病痉湿暍，此三种宜应别论，以为与伤寒相似，故此见之。</p>
<!-- /wp:paragraph -->

<!-- wp:paragraph -->
<p>太阳病，发热无汗，反恶寒者，名曰刚痉。</p>
<!-- /wp:paragraph -->

<!-- wp:paragraph -->
<p>太阳病，发热汗出，而不恶寒《病源》云恶寒名曰柔痉。</p>
<!-- /wp:paragraph -->

<!-- wp:paragraph -->
<p>太阳病，发热，脉沉而细者，名曰痉。</p>
<!-- /wp:paragraph -->

<!-- wp:paragraph -->
<p>太阳病，发汗太多，因致痉。</p>
<!-- /wp:paragraph -->

<!-- wp:paragraph -->
<p>病身热足寒，颈项强急，恶寒，时头热面赤，目脉赤，独头面摇，卒口噤，背反张者，痉病也。</p>
<!-- /wp:paragraph -->

<!-- wp:paragraph -->
<p>太阳病，关节疼痛而烦，脉沉而细一作缓者，此名湿痹一云中湿湿痹之候，其人小便不利，大便反快，但当利其小便。湿家之为病，一身尽痛，发热，身色如似熏黄。湿家其人但头汗出，背强，欲得被覆向火，若下之早则哕。胸满，小便不利，舌上如胎者，以丹田有热，胸中有寒，渴欲得水，而不能饮，口燥烦也。</p>
<!-- /wp:paragraph -->

<!-- wp:paragraph --><!-- /wp:paragraph -->

<!-- wp:paragraph -->
<p>湿家下之，额上汗出，微喘，小便利一云不利者死，若下利不止者亦死。</p>
<!-- /wp:paragraph -->

<!-- wp:paragraph -->
<p>问曰：风湿相抟，一身尽疼痛，法当汗出而解。值天阴雨不止，医云此可发汗，汗之病不愈者，何也？答曰：发其汗，汗大出者，但风气去，湿气在，是故不愈也。若治风湿者，发其汗，但微微似欲出汗者，风湿俱去也。</p>
<!-- /wp:paragraph -->

<!-- wp:paragraph -->
<p>湿家病，身上疼痛，发热，面黄而喘，头痛鼻塞而烦，其脉大，自能饮食，腹中和无病，病在头中寒湿，故鼻塞，内药鼻中则愈。</p>
<!-- /wp:paragraph -->

<!-- wp:paragraph -->
<p>病者一身尽疼，发热，日晡所剧者，此名风湿。此病伤于汗出当风，或久伤取冷所致也。</p>
<!-- /wp:paragraph -->

<!-- wp:paragraph -->
<p>太阳中热者，暍是也。其人汗出恶寒，身热而渴也。</p>
<!-- /wp:paragraph -->

<!-- wp:paragraph -->
<p>太阳中暍者，身热疼重，而脉微弱，此以夏月伤冷水，水行皮中所致也。</p>
<!-- /wp:paragraph -->

<!-- wp:paragraph -->
<p>太阳中暍者，发热，恶寒，身重而疼痛，其脉弦细芤迟，小便已，洒洒然毛耸，手足逆冷，小有劳，身即热，口开，前板齿燥。若发汗，则恶寒甚；加温针，则发热甚；数下之，则淋甚。</p>
<!-- /wp:paragraph -->