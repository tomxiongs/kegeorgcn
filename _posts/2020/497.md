---
ID: 497
post_title: >
  黄帝内经·素问·刺热篇第三十二
post_name: "497"
author: Editor
post_date: 2020-08-31 00:00:00
layout: post
link: http://kege.org.cn/497
published: true
tags: [ ]
categories:
  - 素问
---
肝热病者，小便先黄，腹痛多卧，身热。热争则狂言及惊，胁满痛，手足躁，不得安卧。庚辛甚，甲乙大汗，气逆则庚辛死。刺足厥阴、少阳。其逆则头痛员员，脉引冲头也。

心热病者，先不乐，数日乃热。热争则卒心痛，烦闷善呕，头痛面赤无汗。壬癸甚，丙丁大汗，气逆则壬癸死。刺手少阴、太阳。

脾热病者，先头重颊痛，烦心颜青，欲呕身热。热争则腰痛不可用俯仰，腹满泄，两颔痛。甲乙甚，戊己大汗，气逆则甲乙死。刺足太阴、阳明。

肺热病者，先淅然[efn_note]原文断句“先淅然厥，起毫毛”，改为“先淅然，厥起毫毛”。<span style="color: #808080;"><em>参考文献《李今庸黄帝内经考义》P99，中国中医药出版社，2015年1月第1版</em></span>[/efn_note]，厥[efn_note]“先淅然，厥起毫毛”之“厥”字，是语气助词，“其”也。即“先淅然，其起毫毛”。<span style="color: #808080;"><em>参考文献《李今庸黄帝内经考义》P99，中国中医药出版社，2015年1月第1版</em></span>[/efn_note]起毫毛，恶风寒，舌上黄，身热。热争则喘咳，痛走胸膺背，不得大息，头痛不堪，汗出而寒。丙丁甚，庚辛大汗，气逆则丙丁死。刺手太阴、阳明。出血如大豆，立已。

肾热病者，先腰痛䯒酸，苦渴数饮，身热。热争则项痛而强，䯒寒且酸，足下热，不欲言，其逆则项痛员员淡淡然。戊己甚，壬癸大汗，气逆则戊己死。刺足少阴、太阳。诸汗者，至其所胜日汗出也。

肝热病者，左颊先赤；心热病者，颜先赤；脾热病者，鼻先赤；肺热病者，右颊先赤；肾热病者，颐先赤。病虽未发，见赤色者刺之，名曰治未病。热病从部所起者，至期而已；其刺之反者，三周而已；重逆则死。诸当汗者，至其所胜日，汗大出也。

诸治热病，以饮之寒水乃刺之。必寒衣之，居止寒处，身寒而止也。

<strong>热病先胸胁痛</strong>，手足躁，刺足少阳，补足太阴[efn_note]原文“热病先胸胁痛，手足躁，刺足少阳，补足太阴”之“补足太阴”，新校正曰：全元起本及《太素》做“补手太阴”。[/efn_note]，病甚者为五十九刺。热病始手臂痛者，刺手阳明、太阴而汗出止。热病始于头首者，刺项太阳而汗出止。<em>热病始于足胫者，刺足阳明而汗出止</em>[efn_note]原文“热病始于足胫者，刺足阳明而汗出止。”凡15字，由林亿增补，全元起本无。<span style="color: #999999;"><em>参考文献《&lt;素问&gt;全元起本研究与辑复》p.32，上海科学技术出版社，2001年9月第1版</em></span>[/efn_note]。热病先身重骨痛，耳聋好瞑，刺足少阴，病甚为五十九刺。热病先眩冒而热，胸胁满，刺足少阴、少阳。

<span style="color: #808080;"><em>热病先胸胁痛：热病面青脑痛，手足躁，取之筋间，以第四针于四逆；筋躄目浸，索筋于肝，不得，索之金，金者肺也。《灵枢经·热病第二十三》</em></span>

太阳之脉，色荣颧，骨热病也[efn_note]原文“太阳之脉，色荣颧骨，热病也。”据《太素》改之。另，《太素》原作“赤色荣颧者，骨热病也”，多一“赤”字；“太阳之脉”四字，《太素》置于上文（熊注：《太素》置上文似不妥）。<span style="color: #808080;"><em>参考文献田晋蕃著《内经素问校证》P130，中国中医药出版社，2015年12月第1版</em></span>[/efn_note]。荣未夭日，今且得汗，待时而已[efn_note]原文“荣未夭，曰今且得汗，待时而已”，据《太素》改，下文同。[/efn_note]；与厥阴脉争见者，死期不过三日，其热病气内连肾[efn_note]原文“其热病内连肾”，《太素》、《甲乙经》、《脉经》作“其热病气内连肾”，多一“气”字，据添之。<span style="color: #808080;"><em>参考文献田晋蕃著《内经素问校证》(p.132)，中国中医药出版社，2015年12月第1版</em></span>[/efn_note]。<em><span style="color: #000000;">少阳之脉色也</span></em>[efn_note]原文“少阳之脉色也”， 田晋蕃认为是后文重复，当删之。另，新校正云：旧本无‘少阳之脉色也’六字，乃王冰所添，王注非，当从上善之义。<em><span style="color: #808080;">参考文献田晋蕃著《内经素问校证》（p.132），中国中医药出版社，2015年12月第1版</span></em>[/efn_note]。少阳之脉，色荣颊，筋热病也[efn_note]原文“少阳之脉，色荣颊前，热病也。”， 据《太素》作改之。[/efn_note]。荣未夭日，今且得汗，待时而已；与少阴脉争见者，死期不过三日。

热病气穴：三椎下间主胸中热，四椎下间主膈中热，五椎下间主肝热，六椎下间主脾热，七椎下间主肾热。荣在骶也，项上三椎陷者中也。颊下逆颧为大瘕，下牙车为腹满，颧后为胁痛，颊上者膈上也。