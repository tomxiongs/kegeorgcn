---
ID: 1135
post_title: >
  《伤寒论》子目·辨太阳病脉证并治中第六
post_name: '%e3%80%8a%e4%bc%a4%e5%af%92%e8%ae%ba%e3%80%8b%e5%ad%90%e7%9b%ae%c2%b7%e8%be%a8%e5%a4%aa%e9%98%b3%e7%97%85%e8%84%89%e8%af%81%e5%b9%b6%e6%b2%bb%e4%b8%ad%e7%ac%ac%e5%85%ad'
author: Editor
post_date: 2020-12-04 10:58:31
layout: post
link: http://kege.org.cn/1135
published: true
tags: [ ]
categories:
  - 伤寒论
---
<!-- wp:paragraph -->
<p><em><span class="has-inline-color has-secondary-color">合六十六法，方三十九首。并见太阳阳明合病法。</span></em></p>
<!-- /wp:paragraph -->

<!-- wp:paragraph -->
<p>太阳病，项背强几几，无汗恶风，葛根汤主之。第一。七味。</p>
<!-- /wp:paragraph -->

<!-- wp:paragraph -->
<p>太阳阳明合病，必自利，葛根汤主之。第二。用前第一方。一云，用后第四方。</p>
<!-- /wp:paragraph -->

<!-- wp:paragraph -->
<p>太阳阳明合病，不下利，但呕者，葛根加半夏汤主之。第三。八味。太阳病，桂枝证，医反下之，利不止，葛根黄芩黄连汤主之。第四。四味。</p>
<!-- /wp:paragraph -->

<!-- wp:paragraph -->
<p>太阳病，头痛发热，身疼，恶风，无汗而喘者，麻黄汤主之。第五。四味。</p>
<!-- /wp:paragraph -->

<!-- wp:paragraph -->
<p>太阳阳明合病，喘而胸满，不可下，宜麻黄汤主之。第六。用前第五方。</p>
<!-- /wp:paragraph -->

<!-- wp:paragraph -->
<p>太阳病，十日以去，脉浮细而嗜卧者，外已解。设胸满痛，与小柴胡汤。脉但浮者，与麻黄汤。第七。用前第五方。小柴胡汤，七味。</p>
<!-- /wp:paragraph -->

<!-- wp:paragraph -->
<p>太阳中风，脉浮紧，发热恶寒，身疼痛，不汗出而烦躁者，大青龙汤主之。第八。七味。</p>
<!-- /wp:paragraph -->

<!-- wp:paragraph -->
<p>伤寒，脉浮缓，身不疼，但重，乍有轻时，无少阴证，大青龙汤发之。第九。用前第八方。</p>
<!-- /wp:paragraph -->

<!-- wp:paragraph -->
<p>伤寒表不解，心下有水气，干呕，发热而咳，小青龙汤主之。第十。八味，加减法附。</p>
<!-- /wp:paragraph -->

<!-- wp:paragraph -->
<p>伤寒心下有水气，咳而微喘，小青龙汤主之。第十一。用前第十方。</p>
<!-- /wp:paragraph -->

<!-- wp:paragraph -->
<p>太阳病，外证未解，脉浮弱者，当以汗解，宜桂枝汤。第十二。五味。</p>
<!-- /wp:paragraph -->

<!-- wp:paragraph -->
<p>太阳病，下之微喘者，表未解，桂枝加厚朴杏子汤主之。第十三。七味。</p>
<!-- /wp:paragraph -->

<!-- wp:paragraph -->
<p>太阳病，外证未解，不可下也，下之为逆，解外宜桂枝汤。第十四。用前第十二方。</p>
<!-- /wp:paragraph -->

<!-- wp:paragraph -->
<p>太阳病，先发汗不解，复下之，脉浮者，当解外，宜桂枝汤。第十五。用前第十二方。</p>
<!-- /wp:paragraph -->

<!-- wp:paragraph -->
<p>太阳病，脉浮紧无汗，发热身疼痛，八九日不解，表证在，发汗已，发烦，必衄，麻黄汤主之。第十六。用前第五方，下有太阳病，并二阳并病四证。</p>
<!-- /wp:paragraph -->

<!-- wp:paragraph -->
<p>脉浮者，病在表，可发汗，宜麻黄汤。第十七。用前第五方。一法用桂枝汤。</p>
<!-- /wp:paragraph -->

<!-- wp:paragraph -->
<p>脉浮数者，可发汗，宜麻黄汤。第十八。用前第五方。</p>
<!-- /wp:paragraph -->

<!-- wp:paragraph -->
<p>病常自汗出，荣卫不和也，发汗则愈，宜桂枝汤。第十九。用前第十二方。</p>
<!-- /wp:paragraph -->

<!-- wp:paragraph -->
<p>病人藏无他病，时自汗出，卫气不和也，宜桂枝汤。第二十。用前第十二方。</p>
<!-- /wp:paragraph -->

<!-- wp:paragraph -->
<p>伤寒脉浮紧，不发汗，因衄，麻黄汤主之。第二十一。用前第五方。</p>
<!-- /wp:paragraph -->

<!-- wp:paragraph -->
<p>伤寒不大便，六七日，头痛，有热，与承气汤。小便清者，知不在里，当发汗，宜桂枝汤。第二十二。用前第十二方。</p>
<!-- /wp:paragraph -->

<!-- wp:paragraph -->
<p>伤寒发汗解半日许，复热烦，脉浮数者，可更发汗，宜桂枝汤。第二十三。用前第十二方。下别有三病证。</p>
<!-- /wp:paragraph -->

<!-- wp:paragraph -->
<p>下之后，复发汗，昼日烦躁不得眠，夜而安静，不呕不渴，无表证，脉沉微者，干姜附子汤主之。第二十四。二味。</p>
<!-- /wp:paragraph -->

<!-- wp:paragraph -->
<p>发汗后，身疼痛，脉沉迟者，桂枝加芍药生姜各一两，人参三两新加汤主之。第二十五。六味。</p>
<!-- /wp:paragraph -->

<!-- wp:paragraph -->
<p>发汗后，不可行桂枝汤。汗出而喘，无大热者，可与麻黄杏子甘草石膏汤。第二十六。四味。</p>
<!-- /wp:paragraph -->

<!-- wp:paragraph -->
<p>发汗过多，其人叉手自冒心，心悸欲得按者，桂枝甘草汤主之。第二十七。二味。</p>
<!-- /wp:paragraph -->

<!-- wp:paragraph -->
<p>发汗后，脐下悸，欲作奔豚，茯苓桂枝甘草大枣汤主之。第二十八。四味。下有作甘烂水法。</p>
<!-- /wp:paragraph -->

<!-- wp:paragraph -->
<p>发汗后，腹胀满者，厚朴生姜半夏甘草人参汤主之。第二十九。五味。</p>
<!-- /wp:paragraph -->

<!-- wp:paragraph -->
<p>伤寒吐下后，心下逆满，气上冲胸，头眩，脉沉紧者，茯苓桂枝白术甘草汤主之。第三十。四味。</p>
<!-- /wp:paragraph -->

<!-- wp:paragraph -->
<p>发汗病不解，反恶寒者，虚故也，芍药甘草附子汤主之。第三十一。三味。</p>
<!-- /wp:paragraph -->

<!-- wp:paragraph -->
<p>发汗若下之，不解，烦躁者，茯苓四逆汤主之。第三十二。五味。</p>
<!-- /wp:paragraph -->

<!-- wp:paragraph -->
<p>发汗后，恶寒，虚故也；不恶寒，但热者，实也，与调胃承气汤。第三十三。三味。</p>
<!-- /wp:paragraph -->

<!-- wp:paragraph -->
<p>太阳病，发汗后，大汗出，胃中干燥，不能眠，欲饮水，小便不利者，五苓散主之。第三十四。五味，即猪苓散是。</p>
<!-- /wp:paragraph -->

<!-- wp:paragraph -->
<p>发汗已，脉浮数，烦渴者，五苓散主之。第三十五。用前第三十四方。</p>
<!-- /wp:paragraph -->

<!-- wp:paragraph -->
<p>伤寒汗出而渴者，五苓散；不渴者，茯苓甘草汤主之。第三十六。四味。</p>
<!-- /wp:paragraph -->

<!-- wp:paragraph -->
<p>中风发热，六七日不解而烦，有表里证，渴欲饮水，水入则吐，名曰水逆，五苓散主之。第三十七。用前第三十四方。下别有三病证。</p>
<!-- /wp:paragraph -->

<!-- wp:paragraph -->
<p>发汗吐下后，虚烦不得眠，心中懊<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_1.png">，栀子豉汤主之。若少气者，栀子甘草豉汤主之。若呕者，栀子生姜豉汤主之。第三十八。栀子豉汤二味。栀子甘草豉汤、栀子生姜豉汤，并三味。</p>
<!-- /wp:paragraph -->

<!-- wp:paragraph -->
<p>发汗，若下之，烦热，胸中窒者，栀子豉汤主之。第三十九。用上初方。</p>
<!-- /wp:paragraph -->

<!-- wp:paragraph -->
<p>伤寒五六日，大下之，身热不去，心中结痛者，栀子豉汤主之。第四十。用上初方。</p>
<!-- /wp:paragraph -->

<!-- wp:paragraph -->
<p>伤寒下后，心烦腹满，卧起不安者，栀子厚朴汤主之。第四十一。三味。</p>
<!-- /wp:paragraph -->

<!-- wp:paragraph -->
<p>伤寒，医以丸药下之，身热不去，微烦者，栀子干姜汤主之。第四十二。二味。下有不可与栀子汤一证。</p>
<!-- /wp:paragraph -->

<!-- wp:paragraph -->
<p>太阳病，发汗不解，仍发热，心下悸，头眩，身<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_2.png">，真武汤主之。第四十三。五味。下有不可汗五证。</p>
<!-- /wp:paragraph -->

<!-- wp:paragraph -->
<p>汗家重发汗、必恍惚心乱，禹余粮丸主之。第四十四。方本阙。下有吐蚘、先汗下二证。</p>
<!-- /wp:paragraph -->

<!-- wp:paragraph -->
<p>伤寒，医下之，清谷不止，身疼痛，急当救里。后身疼痛，清便自调，急当救表。救里宜四逆汤，救表宜桂枝汤。第四十五。桂枝汤用前第十二方。四逆汤三味。</p>
<!-- /wp:paragraph -->

<!-- wp:paragraph -->
<p>太阳病未解，脉阴阳俱停，阴脉微者，下之解，宜调胃承气汤。第四十六。用前第三十三方。一云，用大柴胡汤。前有太阳病一证。</p>
<!-- /wp:paragraph -->

<!-- wp:paragraph -->
<p>太阳病，发热汗出，荣弱卫强，故使汗出。欲救邪风，宜桂枝汤。第四十七。用前第十二方。</p>
<!-- /wp:paragraph -->

<!-- wp:paragraph -->
<p>伤寒五六日，中风，往来寒热，胸胁满，不欲食，心烦喜呕者，小柴胡汤主之。第四十八。再见柴胡汤，加减法附。</p>
<!-- /wp:paragraph -->

<!-- wp:paragraph -->
<p>血弱气尽，腠理开，邪气因入，与正气分争，往来寒热，休作有时，小柴胡汤主之。第四十九。用前方。渴者属阳明证附，下有柴胡不中与一证。</p>
<!-- /wp:paragraph -->

<!-- wp:paragraph -->
<p>伤寒四五日，身热恶风，项强，胁下满，手足温而渴者，小柴胡汤主之。第五十。用前方。</p>
<!-- /wp:paragraph -->

<!-- wp:paragraph -->
<p>伤寒阳脉濇，阴脉弦，法当腹中急痛，先与小建中汤。不差者，小柴胡汤主之。第五十一。用前方。小建中汤六味。下有呕家不可用建中汤，并服小柴胡一证。</p>
<!-- /wp:paragraph -->

<!-- wp:paragraph -->
<p>伤寒二三日，心中悸而烦者，小建中汤主之。第五十二。用前第五十一方。</p>
<!-- /wp:paragraph -->

<!-- wp:paragraph -->
<p>太阳病，过经十余日，反二三下之，后四五日，柴胡证仍在，微烦者，大柴胡汤主之。第五十三。加大黄，八味。</p>
<!-- /wp:paragraph -->

<!-- wp:paragraph -->
<p>伤寒十三日不解，胸胁满而呕，日晡发潮热，柴胡加芒硝汤主之。第五十四。八味。</p>
<!-- /wp:paragraph -->

<!-- wp:paragraph -->
<p>伤寒十三日，过经<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_3.png">语者，调胃承气汤主之。第五十五。用前第三十二方。</p>
<!-- /wp:paragraph -->

<!-- wp:paragraph -->
<p>太阳病不解，热结膀胱，其人如狂，宜桃核承气汤。第五十六。五味。</p>
<!-- /wp:paragraph -->

<!-- wp:paragraph -->
<p>伤寒八九日，下之，胸满烦惊，小便不利，<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_4.png">语，身重者，柴胡加龙骨牡蛎汤主之。第五十七。十二味。</p>
<!-- /wp:paragraph -->

<!-- wp:paragraph -->
<p>伤寒腹满<img alt="img" src="https://rwzyzs.ipmph.com/epub/5cc2a0c37d1edc32c10d411e/OEBPS/images/txt012_5.png">语，寸口脉浮而紧，此肝乘脾也，名曰纵，刺期门。第五十八。</p>
<!-- /wp:paragraph -->

<!-- wp:paragraph -->
<p>伤寒发热，啬啬恶寒，大渴，欲饮水，其腹必满，自汗出，小便利，此肝乘肺也，名曰横，刺期门。第五十九。下有太阳病二证。</p>
<!-- /wp:paragraph -->

<!-- wp:paragraph -->
<p>伤寒脉浮，医火劫之，亡阳，必惊狂，卧起不安者，桂枝去芍药加蜀漆牡蛎龙骨救逆汤主之。第六十。七味。下有不可火五证。</p>
<!-- /wp:paragraph -->

<!-- wp:paragraph -->
<p>烧针被寒，针处核起，必发奔豚气，桂枝加桂汤主之。第六十一。五味。</p>
<!-- /wp:paragraph -->

<!-- wp:paragraph -->
<p>火逆下之，因烧针烦躁者，桂枝甘草龙骨牡蛎汤主之。第六十二。四味。下有太阳四证。</p>
<!-- /wp:paragraph -->

<!-- wp:paragraph -->
<p>太阳病，过经十余日，温温欲吐，胸中痛，大便微溏，与调胃承气汤。第六十三。用前第三十三方。</p>
<!-- /wp:paragraph -->

<!-- wp:paragraph -->
<p>太阳病，六七日，表证在，脉微沉，不结胸，其人发狂，以热在下焦，少腹满，小便自利者，下血乃愈，</p>
<!-- /wp:paragraph -->

<!-- wp:paragraph -->
<p>抵当汤主之。第六十四。四味。</p>
<!-- /wp:paragraph -->

<!-- wp:paragraph -->
<p>太阳病，身黄，脉沉结，少腹鞕，小便自利，其人如狂者，血证谛也，抵当汤主之。第六十五。用前方。</p>
<!-- /wp:paragraph -->

<!-- wp:paragraph -->
<p>伤寒有热，少腹满，应小便不利，今反利者，有血也，当下之，宜抵当丸。第六十六。四味。下有太阳病一证。</p>
<!-- /wp:paragraph -->